id,type,tag,box,content
"https://betalab.kb.se/prot-198990--44#1-66-cblock_3-block_3",Text,1,"330,108,808,195","att det hela var rätt obegripligt — inte minst för låg- och mellanstadielärare.\nDet berättas, att när man t.ex. skulle introducera mängdläran hos förstaklassarna,\n skulle man beträffande addition säga att addition redan från början\nskulle betraktas med utgångspunkt i antalet element i disjunkta mängder.\nVad är detta? Man skulle vilja fråga kollegerna i kammaren, talmannen och\ninte minst statsrådet: Vad är disjunkta mängder?\n"
"https://betalab.kb.se/prot-198990--44#1-66-cblock_3-block_4",Text,1,"331,312,808,194","Det sattes i alla fall i gång en väldig apparat. Läromedel producerades,\nkurser för lärare och föräldrar anordnades. Nu säger statsrådet att det är\nsvårt att ta reda på hur stora kostnaderna blev, och det kan jag ha en viss\nförståelse för. Men det skulle vara mycket intressant att veta vad det hela\negentligen kostade skattebetalarna. Dessutom, herr statsråd, kan man fråga\nsig vad det kostade med tanke på elevernas matematikkunskaper.\n"
"https://betalab.kb.se/prot-198990--44#1-66-cblock_3-block_5",Text,1,"331,515,809,125","En annan fråga som jag skulle vilja ställa till utbildningsministern är\ndenna: Vad gör man nu för att vi inte ånyo skall drabbas av en sådan här idé\nsom slår igenom, en idé som sedan visar sig vara ett riktigt stort fiasko? I\nAmerika hade den visat sig vara ett fiasko långt tidigare.\n"
"https://betalab.kb.se/prot-198990--44#1-66-cblock_4-block_7",Text,1,"332,717,808,262","Herr talman! Det var nog inte bara lärarna som hade problem med att\nhantera mängdläran. Även åtskilliga föräldrar slet hårt med att försöka\nhjälpa sina barn med den där verksamheten. Jag hade själv i början av 1970talet\n uppgiften att leda studiecirklar för Hem och Skolas räkning, varvid man\nskulle utbilda föräldrar i just mängdlära. Jag skall erkänna att det redan då\nvar litet svårt att motivera varför den typen av förändring skulle komma till\nstånd. Vi kan nog vara överens om att detta vid en historisk bedömning inte\nkan sägas ha varit någon lyckosammare epok i matematikundervisningen.\n"
"https://betalab.kb.se/prot-198990--44#1-66-cblock_4-block_8",Text,1,"333,988,808,261","Vi vet inte vad det kostade eleverna, men vi vet att det i det svenska skolväsendet\n har funnits bekymmer med avseende på elevernas matematikkunskaper.\n Vi hävdar oss mycket väl internationellt på en lång rad områden\nbåde i grundskolan och i gymnasieskolan. På ett område har vi haft bekymmer,\n och det har gällt matematikundervisningen. Vi har under senare år satsat\n mycket på fortbildning av lärarpersonalen men också på en höjning av\nmatematikförkunskaperna när det gäller kraven vid antagning till lärarutbildningen.\n Vi tror att det nu pågår en positiv utveckling.\n"
"https://betalab.kb.se/prot-198990--44#1-66-cblock_4-block_9",Text,1,"335,1257,807,194","I framtiden kan man naturligtvis riskera att återigen göra misstag. Man\nkan väl konstatera att vi i alla fall har lärt oss något av den här erfarenheten.\nVi är mer på vår vakt. Det finns alltid framställningar om att man skall gå\nifrån de traditionella ämnena som bas för skolans undervisning. Det är klart\natt också detta ibland är uttryck för att det moderna, det övergripande,\ntränger sig på.\n"
"https://betalab.kb.se/prot-198990--44#1-66-cblock_4-block_10",Text,1,"335,1460,808,126","Den diskussionen skall man naturligtvis vara öppen för. Jag tror att den\nhär typen av erfarenheter har gett oss en beredskap för att mera kritiskt\npröva och analysera, och på det sättet har mängdläran kanske också haft en\npositiv effekt.\n"
"https://betalab.kb.se/prot-198990--44#1-66-cblock_5-block_11",Text,1,"360,1629,783,92","ALF WENNERFORS (m):\nHerr talman! Det låter bra, tycker jag.\nJag skulle bara gärna vilja få statsrådet med på en princip. Vi är överens\n"
