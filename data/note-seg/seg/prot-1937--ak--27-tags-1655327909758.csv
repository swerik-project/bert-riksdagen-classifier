id,type,tag,box,content
"https://betalab.kb.se/prot-1937--ak--27#1-68-cblock_4-block_5",Text,1,"293,1465,1517,683","För det första säger utskottet alltså, att någon större vinning kan man ej\nfå genom ett sådant här snabbare offentliggörande. Detta uttalande står således,\n kan man säga, i viss mån i motsatsställning till de önskemål, som riksdagen\n i fjol enade sig om. Den enda, som bland majoriteten har intagit en annan\n ståndpunkt, är herr Vougt, som till min glädje konstaterar, att det\nvore önskvärt med ett snabbare offentliggörande. Men flertalet vill ej en\ngång ansluta sig till detta ganska blygsamma uttalande, och för de flesta är\ndet nog så, att det egentligen förefaller vara skäligen betydelselöst med ett\nsnabbare offentliggörande av riksdagspotokollet. Det synes nästan, som om\nherr Lindhagen för en gångs skull haft utskottets öra, när han strängt och\nsträvt säger i sin motion: »Intet som helst livsintresse står på spel, såvitt\njag förstår. Det gäller kanske att tillgodose en handfull mycket nyfikna.»\nDet gäller således enligt herr Lindhagens mening, som kanske delas av åtskilliga\n andra, att tillfredsställa nyfikenheten hos dessa, som ej kunna ge sig\ntill tåls, med mindre än att de ögonblickligen få se, vad som sagts. Jag vill\nför min del bestämt protestera mot en dylik tankegång.\n"
"https://betalab.kb.se/prot-1937--ak--27#1-68-cblock_4-block_6",Text,1,"302,2145,1512,385","Jag förstår mycket väl den enskilde riksdagsmannen, som från sin synpunkt\n säger: Vad skola vi med ett snabbare publicerande av protokollen; vi\nreda oss ju härförutan, vi behöva det ej. Det är alldeles riktigt. Vi behöva\ndet icke, men riksdagen är ej ett självändamål. Det vore ödesdigert för hela\nden demokratiska tanken, om riksdagen isolerade sig så, att den ej stode i\nintim kontakt med hela folket, och således ej debatten här liksom fortsattes ute\nbland folket och där väckte intresse. Man kan ej förneka, att den, som här\nstår som förmedlare mellan riksdagen och allmänheten, är pressen, och pressen\n har genom sina två främsta förtroendemän, ordförandena i publicistklub-\n"
"https://betalab.kb.se/prot-1937--ak--27#1-68-cblock_4-block_4",Text,1,"286,576,1516,901","Herr Lindskog: Herr talman! Det var i fjol, som riksdagen på initiativ\nav herr Björck i denna kammare och herr Sigfrid Hansson i första kammaren\nenhälligt uttalade sig för önskvärdheten av ett snabbare offentliggörande av\nkammarens förhandlingar. Den kommitté, som sedermera tillsattes, har enhälligt\n avgivit sitt betänkande med förslag till ganska radikala förändringar,\nåsyftande genomförandet av de av riksdagen i fjol framförda önskemålen. Nu\nhar emellertid konstitutionsutskottet, på ett par reservanter när, yrkat avslag\npå kommitténs förslag, och det har gjort det med en ganska utförlig motivering,\nsom i verkligheten innefattar tre olika punkter. För det första har utskottet\n förmenat, att det ej skulle vara någon egentlig nytta med hela anordningen\n med snabbare referat, för det andra anses det, att förslaget i praktiken\nskulle vara rätt svårt att realisera, framför allt beroende på otrevnaden att\nlåta ojusterade yttranden komma ut till offentligheten, samt slutligen och för\ndet tredje anföres det, att ett genomförande av grunddragen av de framförda\nönskningarna skulle bäst kunna ske genom en mekanisk ljudupptagning, som\nvisserligen ej ännu är färdig i alla sina tekniska detaljer men som man hoppas\nskall kunna bli det. Denna framställning låter ju ganska förkrossande, men\ndet är nog här som så ofta annars, att man nästan bevisar för mycket. Det\när ej heller utan, att man tycker, att det ena argumentet nästan slår ihjäl det\nandra. Jag skall tillåta mig att en mycket kort stund gå igenom de olika\npunkterna.\n"
