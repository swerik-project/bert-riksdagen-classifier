id,type,tag,box,content
"https://betalab.kb.se/prot-1947--fk--34#1-38-cblock_1-block_1",Text,1,"266,210,1510,208","Ang. ändring i jorddelningslagen m. m. (Forts.)\nsom här kunna komma att ske. Jag har den känslan, att skogsbrukets problem\n icke blivit tillräckligt beaktade i detta sammanhang och att de fördelar,\nsom man vill bereda jordbruket, i alltför stor utsträckning komma att skada\nvår lika viktiga näring skogsbruket.\n"
"https://betalab.kb.se/prot-1947--fk--34#1-38-cblock_1-block_2",Text,1,"266,421,1510,202","Då saken emellertid redan är avgjord, får jag nöja mig med en vädjan till\njordbruksministern att se till, att den varsamhet, som han har utlovat vid\nhandläggningen av dylika frågor, även kommer att besjäla de män, som få\nsig uppgiften anförtrodd att verkställa de förrättningar, som detta lagförslag\nförutser.\n"
"https://betalab.kb.se/prot-1947--fk--34#1-38-cblock_1-block_3",Text,1,"312,631,725,38","Herr talman! Jag har intet yrkande.\n"
"https://betalab.kb.se/prot-1947--fk--34#1-38-cblock_2-block_4",Text,1,"267,713,1512,1143","Herr Andersson, Gustav Emil: Herr andre vice talman! När jag hörde herr\nBjörkmans yttrande, kunde jag inte underlåta att komma med en gensaga. Jag\nbor själv i en utpräglad småbrukarbygd med små skogsarealer, men det har\nallmänt omvittnats från skogssakkunnigt håll, att uttaget av gagnvirke per\nhektar blir lika stort i välskötta småbondeskogar som i de stora bolagsskogarna.\nFör en del år sedan gjordes en undersökning i två län, nämligen Uppsala län,\ndär det finns rätt många storbolagsskogar, och Kronobergs län, som är ett\nav de mest utpräglade småbrukarlänen. Det visade sig, att av den samlade\nskogsarealen var det uttaget förhållandevis mera gagnvirke i Kronobergs län\nän i Uppsala län. Detta visar, att småbondeskogsbruket kan väl hävda sig\nmot storskogsbruket, när det förra sköts på rätt sätt, som numera i allmänhet\n sker. Av herr Björkmans resonemang måste man ovillkorligen draga den\nslutsatsen, att han menar, att det är viktigare, att bolagen få behålla sina\nstora skogar, än att mindre jordbrukare få litet mera skog för att kunna\nexistera på sina i övrigt inte fullständiga jordbruk. Det går ju inte att skapa\nsådana familjejordbruk överallt i skogsbygderna, utan det måste bli kvar\nen del mindre gårdar, vilkas ägare skaffa sig inkomster utanför gårdarna,\noch det sker då i regel i skogarna, genom skogsarbete eller körning. Även om de\nha tillräckligt med skogsmark, händer det ofta, att de kunna hinna med mer\narbete än avverkningen i egen skog. Det är väl, att de finnas för att avverka\ni bolagsskogarna. Men skulle alla de ofullständiga jordbruk, som kunna bli\nnågot så när självförsörjande genom tillförsel av mera skog, inte få någon\nsådan, bli de så ofullständiga, att ägarna måste lämna dem, och det blir en avfolkning\n just i och omkring storskogsbruket. Då kan man fråga sig: vem skall\nutföra arbetet i dessa stora skogar, när man inte längre har de personer, som\nförut haft rikligt arbete där till både bolagens och sin egen fördel? De ha haft\nen inkomst där vid sidan av sitt lilla jordbruk och sin skog.\n"
"https://betalab.kb.se/prot-1947--fk--34#1-38-cblock_2-block_5",Text,1,"268,1858,1511,637","Jag menar, att bolagens förespråkare här göra sig skyldiga till en fullkomligt\n felaktig syn på frågan, då de vilja försöka behålla eller om möjligt utvidga\n de stora skogskomplexen. Följden blir, att dessa trakter avfolkas mycket\n hastigt. Då uppstår det stora svårigheter för de stora skogsbolagen att avverka\n virke och framforsla det. Från det blandade småskogsbruk och det litet\nstörre godsägarjordbruk, som jag närmast känner till, är det allmänt omvittnat\natt det är en mycket stor fördel att det finns småbrukare omkring de större\ngodsägarskogsbruken. Jag tror, att detta gäller i ännu högre utsträckning om\nde stora bolagsskogarna. Om det blir en ökad avgång bland dem, som arbetat\ni skogarna om vintrarna, medför det säkerligen stora svårigheter. För att hålla\nkvar en säker tillgång av arbetare måste det finnas mindre jordbruk omkring\ndessa skogar. Om de, som naturligtvis herr Björkman och hans meningsfränder\n önska, bara skulle ha det lilla jordbruket och inte alls någon skog — sådana\n synpunkter ha många gånger kommit fram från det hållet — skulle de\nbli helt beroende av bolagen. Jag tror inte att det vore någon önskvärd utveck-\n"
