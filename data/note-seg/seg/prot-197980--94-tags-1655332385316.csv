id,type,tag,box,content
"https://betalab.kb.se/prot-197980--94#1-121-cblock_5-block_5",Text,1,"334,110,816,377","socialdemokratiska förslaget innebär en kraftig ökning av subventionerna\noch sålunda av budgetunderskottet. Det är oklart hur långt socialdemokraterna\n önskar gå, men att det måste röra sig om åtskilliga miljarder kronor är\nuppenbart. Varifrån skall dessa pengar tas? Att subventionera bort t. ex. en\n10-procentig höjning av livsmedelspriserna skulle i grova tal kosta 4,5\nmiljarder kronor. Skall skatterna höjas? Nej, förmodligen inte, eftersom en\nannan punkt på det socialdemokratiska programmet är ”en skattepolitik som\ninte höjer levnadskostnaderna”. Kvar står då ett ännu högre budgetunderskott\n än det vi nu räknar med. Är det möjligen betydande indragningar av nu\nutgående budgetanslag på olika områden som socialdemokraterna syftar\npå?\n"
"https://betalab.kb.se/prot-197980--94#1-121-cblock_5-block_7",Text,1,"332,604,817,237","Det kan väl knappast vara tal om att subventionera bort hyreshöjningar på\ngrund av stegringar i oljepriserna, höjningar av räntor och kommunala\navgifter etc. genom att gradvis göra ändringar i låneräntorna? Man skulle\nsålunda vara tvungen att införa en ny form av subvention. Redan\nuppvärmningskostnaderna för hyresfastigheter kan grovt räknat uppskattas\ntill 20-25 miljarder kronor. Redan en 10-procentig höjning av oljepriserna\nskulle sålunda försämra budgetläget med flera miljarder kronor.\n"
"https://betalab.kb.se/prot-197980--94#1-121-cblock_5-block_6",Text,1,"334,498,815,95","Vad sedan hyreskostnaderna beträffar kan konstateras att vi f. n. inte har\nnågra generella hyressubventioner i vanlig mening. Det finns endast\nbostadsbidrag och räntesubventioner.\n"
"https://betalab.kb.se/prot-197980--94#1-121-cblock_5-block_8",Text,1,"332,851,816,232","Sedan allt detta sagts kan man konstatera att det är givet att en lugn\navtalsrörelse är av stor betydelse. Man måste därvid hålla i minnet att den\nväntade produktionsförbättringen redan nästan totalt är intecknad för ökade\nutgifter till pensioner, barnbidrag etc. Vilka lönehöjningar man än driver\nfram, kan dessa därför icke resultera i någon konsumtionsökning av\nbetydelse, annat än om man skulle ytterligare skära ner investeringarna eller\nöka vår låneskuld till utlandet.\n"
"https://betalab.kb.se/prot-197980--94#1-121-cblock_5-block_9",Text,1,"331,1099,817,270","Därmed har jag väl också i stort sett svarat på Karin Nordlanders raka\nfrågor. Det är möjligt att man i ett senare stadium skulle kunna tänka sig\nnågon form av prissubventioner på de områden som har nämnts i den\nsocialdemokratiska reservationen. Men man måste komma ihåg att det\nkommer tillbaka på ett annat område. Det går inte att höja standarden utöver\nvad produktionen tillåter, annat än om man, som jag nyss sade, genomför\ndessa ökningar av skulderna eller minskar investeringarna och därigenom får\nutrymme för konsumtion.\n"
"https://betalab.kb.se/prot-197980--94#1-121-cblock_5-block_10",Text,1,"331,1381,815,53","Och härmed är jag inne på Sveriges ekonomiska relationer till utlandet.\n\n"
"https://betalab.kb.se/prot-197980--94#1-121-cblock_5-block_11",Text,1,"331,1451,815,274","I den socialdemokratiska partimotionen deklareras att vi även fortsättningsvis\n skall ha en öppen ekonomi. Detta innebär i klartext att grundprincipen\n för vår utrikeshandel skall vara fri import och export. Detta borde i och\nför sig vara naturligt för ett land som är så beroende av sin utrikeshandel för\natt kunna bibehålla sin levnadsstandard. Man måste också komma ihåg att en\ngenerös importpolitik i realiteten också är en förutsättning för att vår export\nobehindrat skall kunna utvecklas. Icke desto mindre är det glädjande att\nsamtliga demokratiska partier här står på samma linje.\n"
