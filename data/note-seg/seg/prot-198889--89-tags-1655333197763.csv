id,type,tag,box,content
"https://betalab.kb.se/prot-198889--89#1-26-cblock_6-block_6",Text,1,"318,116,810,92","nej till en fast förbindelse, men nu säger hon bara nej till bron. Men centern\nglömmer att när ett beslut berör flera olika etiska principer, kan man inte\nfatta beslut med utgångspunkt i bara en av dem.\n"
"https://betalab.kb.se/prot-198889--89#1-26-cblock_6-block_7",Text,1,"317,217,811,193","Här gäller det förvisso miljön och där finns en påverkan, men den är enligt\nalla utredningar relativt obetydlig. Miljön blir i alla händelser betydligt bättre\nän den är nu. Men här gäller också infrastrukturen och dess funktion för\nnäringslivet. Turtäthet och regularitet är oerhört viktiga för näringslivets\nfunktion. Det gäller det kulturella och vetenskapliga nordiska utbytet, och\ndet gäller en fungerande kontakt för Sydsverige med ett fungerande flygnät.\n"
"https://betalab.kb.se/prot-198889--89#1-26-cblock_6-block_8",Text,1,"315,419,812,261","För att en region skall ha utvecklingsmöjligheter fordras det framför allt\ntre funktioner. För det första är det universitet och högskolor. Det finns i\nSydvästsverige. För det andra fordras det bra förbindelser, inte minst med\nflyg. Det finns inte i Sydsverige i dag. För det tredje fordras det en bra miljö i\nvid mening; bra kultur, bra rekreationsmöjligheter, bra skolor, bra bostäder.\nDet finns också i Sydsverige. Den hake som finns för en god utveckling för\nSydsverige är kommunikationsbristen, framför allt den bristande kontakten\nmed Kastrup.\n"
"https://betalab.kb.se/prot-198889--89#1-26-cblock_6-block_9",Text,1,"314,690,812,193","Detta leder till att Sverige i dag tippar över mot axeln StockholmArlanda-Uppsala.\n Två universitet och en stor flygplats. Om inte all\nutveckling skall samlas i den här regionen fordras det en motvikt. Den enda\nmöjliga motvikt vi har i Sverige är axeln Göteborg-Helsingborg-LundMalmö\n och sedan över mot Köpenhamn-Roskilde, där man har fyra\nuniversitet och en stor flygplats.\n"
"https://betalab.kb.se/prot-198889--89#1-26-cblock_6-block_10",Text,1,"312,892,811,261","Sydvästsverige har rika resurser, men behöver sina kommunikationer. Det\när en nyckelfråga för den sydsvenska utvecklingen. Det behövs en förbindelse,\n och den skall fungera under 100 år framöver. Därför bör den lösning man\nväljer vara bred. Det behövs åtskilliga transportbanor. Ingen vet om vi om\n100 år kommer att åka med sedvanliga tåg eller bilar. Men har man en bred\nförbindelse finns det också möjligheter att använda ny kommunikationsteknik,\n miljövänligare kommunikationsteknik, därför att det finns plats på den\nfasta förbindelsen att använda nya alternativ.\n"
"https://betalab.kb.se/prot-198889--89#1-26-cblock_6-block_11",Text,1,"311,1163,811,124","En bro eller en sänktunnel är egentligen likvärdiga alternativ. Men det\nskall vara en förbindelse som är självfinansierande och inte belastar\nskattebetalarna, och det skall vara en förbindelse med utvecklingsmöjligheter.\n\n"
"https://betalab.kb.se/prot-198889--89#1-26-cblock_6-block_12",Text,1,"310,1296,811,194","Med en tågtunnel, som är avsedd för biltåg, får vi, precis som med\nfärjorna, dålig turtäthet, långa väntetider på rangering, vi får stora rangerbangårdar\n och vi får dålig ekonomi. Skattebetalarna får gå in alldeles i\nonödan. Konkurrensmässigt innebär det i realiteten ingen som helst förbättring\n i förhållande till nuvarande färjor. Det blir precis samma problem som vi\nhar i dag.\n"
"https://betalab.kb.se/prot-198889--89#1-26-cblock_6-block_13",Text,1,"309,1499,811,193","Jag tycker alltså inte att vi kan tillåta att Sverige alltmer koncentreras och\nreduceras till en region mellan Stockholm och Uppsala. Jag tycker att\nSydsverige skall ha en rimlig chans att få utvecklas. En bred förbindelse är\nsjälvbärande, oavsett om man gör den som en bro eller som en tunnel. Det är\nbara ett tillstånd från regeringen och riksdagen som behövs. Varje annat\nhinder, öken eller berg, mellan två så stora städer som Malmö och\n"
