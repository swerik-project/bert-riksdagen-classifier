id,type,tag,box,content
"https://betalab.kb.se/prot-1936--fk--46#1-43-cblock_1-block_2",Text,1,"119,267,1510,547","Herr Johan Bergman förväxlar fullständigt frågan om spritbeskattningens\nhöjd och belastningen. England och Danmark ha en mycket högre spritbeskattning\n än Sverige på varje liter, men England och Danmark belasta konsumenterna\n betydligt mindre än Sverige, helt enkelt därför att konsumenterna\ni Danmark och England konsumera så mycket mindre. Det är alltså två fullständigt\n skilda ting. Om vi lade, låt mig säga, tiodubbel beskattning på varje\nliter — och herr Bergman kan få nämna vilken siffra som helst — och detta\nhade till följd, att konsumtionen inskränktes så starkt, att till exempel varje\nindivid och varje familj endast betalade ett obetydligt belopp, skulle det betyda,\n att denna spritbeskattning var synnerligen låg, under det att en spritbeskattning,\n som, även om den håller sig vid måttligare siffror på varje liter,\ndock svarar mot en mycket stor kosumtion, innebär en kraftig belastning av\nde mindre inkomsttagarna.\n"
"https://betalab.kb.se/prot-1936--fk--46#1-43-cblock_1-block_3",Text,1,"114,816,1513,590","Jag tror, att just därför att jag själv hör till nykterhetsvännerna och därför\natt jag har sympatier för tanken, att man måste överväga även den möjligheten\n att begränsa konsumtionen genom högre beskattning — en åsikt, som\nkanske herr Johan Bergman inte företräder men som hyses av många andra\ninom nykterhetsrörelsen — så kan jag säga, att det är så mycket nödvändigare,\natt man inte förlorar ur sikte, att denna sak verkligen har en annan sida än\nbara den folkhygieniska. Om det vore på det sättet, som herr Johan Bergman\nsäger, att den, som köper denna sprit och sedan konsumerar den, får stå sitt\nkast, då kunde det vara någon reson i det, men herr Johan Bergman vet mycket\n väl, att de där, låt mig säga 100 kronorna i spritskatt, som det talats om\nunder denna debatt, minska inte bara personens i fråga konsumtion av annat,\nutan även storleken av det belopp, som skulle gå till hans hustru och barn.\nJag tror, att den synpunkten inte kan lämnas ur räkningen, när man har att\növerväga ett lands beskattning.\n"
"https://betalab.kb.se/prot-1936--fk--46#1-43-cblock_1-block_4",Text,1,"110,1408,1513,750","Vad beträffar herr Velanders yttrande om bolagsbeskattningen och om den\nsenkomna propositionen, är det ju en smula egendomligt att höra, att det inte\nföreligger någon utredning i fråga om bolagsbeskattningen, när vi ha fått hela\nden stora bolagsskatteberedningens förslag. Det enda, som skiljer detta förslag\n ifrån det nuvarande förslaget, är ju, att man nu har ansett sig helt enkelt\nvara tvungen att sätta det proportionella procenttalet högre. Men alla de principiella\n invändningar, som man kan rikta emot den proportionella skatten, finnas\n ju kvar, inte minst, såsom herr Velander säkert vet från utskottet, den invändningen,\n att det utgör en oskälig nedsättning av beskattningen för stora\noch rika bolag. Och det lönar sig inte mycket att komma och tala om med\nvilka procenttal skatten höjs på vissa håll. Om dessa procenttal gälla mycket\nsmå skattebelopp, får jag säga, att 200 och 300 procent på en liten skatt betyder\n ju inte någonting. Herr Velander menar nog inte, att om ett bolag redovisat\n en avkastning på bara 2 eller 3 procent och man höjer skatten till det\ndubbla eller det tredubbla, så visar detta, att det är en orimlig beskattning av\ndetta bolag. Det beror på hur detta bolag redovisar sitt kapital. Det kan\nhända, att detta kapital borde nedskrivas på sådant sätt, att avkastningsprocenten\n bleve en helt annan.\n"
"https://betalab.kb.se/prot-1936--fk--46#1-43-cblock_1-block_5",Text,1,"110,2167,1509,336","När herr Velander till sist återigen upprepar — och herr Hansén gjorde detsamma\n den där invändningen, som jag finner vara något för lättvindig, att\nman är överraskad över att ha fått den nya propositionen, så vill jag återigen\nställa den frågan, vad man överhuvud taget har tänkt sig under det anbud,\nsom ställdes av regeringen till de övriga partierna om en överflyttning av\nskatt på de mera bärkraftiga. Om man överhuvud taget har inlagt någon som\nhelst mening i detta, och det har man tydligen gjort under den offentliga debatten,\n så måste det innebära, att man icke skulle taga ut dessa 30 miljoner\n"
