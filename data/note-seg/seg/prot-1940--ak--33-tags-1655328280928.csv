id,type,tag,box,content
"https://betalab.kb.se/prot-1940--ak--33#1-45-cblock_1-block_2",Text,1,"101,274,1509,126","Forts.\nundertecknat denna motion, icke såsom norrlänning utan därför att jag har\nden uppfattningen, att Norrland betyder så mycket.\n"
"https://betalab.kb.se/prot-1940--ak--33#1-45-cblock_1-block_3",Text,1,"101,398,1511,342","Jag vill, herr talman, ge uttryck åt den förhoppningen, att det ingalunda\nskall bli fråga om en utredning på en fem, sex år, utan att vad man här söker\nrätta till skall ske med raskare grepp, så att vi å vår sida, det må vara goda\neller dåliga år, i alla fall göra vad vi kunna för att förbättra förhållandena där\nuppe. Jag kan för min del inte se någon intressemotsättning härvidlag mellan\nden norra delen av landet och den södra. Vi äro alla i en båt och vi böra\nalla medverka till att göra för Norrland vad vi kunna. Och därför, herr talman,\n ber jag få yrka bifall till utskottets hemställan.\n"
"https://betalab.kb.se/prot-1940--ak--33#1-45-cblock_2-block_4",Text,1,"102,765,1512,424","Herr Sandberg: Herr talman! Jag ber att få uttala ett tack för de förstående\n ord herr Lithander nyss yttrade. Jag vill också alldeles bestämt\nsäga till herr Andersson i Södergård, att då vi på Norrlandshåll gjort våra reflexioner,\n av vilka jag nyss anförde en del, med anledning av utskottets utlåtande,\n innebära dessa ingalunda någon som helst otacksamhet för vad som\nhittills gjorts eller för den goda vilja, som jag ansåg vara uppenbarad även i\nutskottets nu framlagda utlåtande — tvärtom. Men det må vara naturligt,\natt man uttalar vissa tankar och meningar inför ett så viktigt steg som det\nhär gäller att taga, då man sätter i gång en mycket stor utredning, syftande\ntill förbättring av förhållandena i en stor och betydelsefull landsdel.\n"
"https://betalab.kb.se/prot-1940--ak--33#1-45-cblock_2-block_5",Text,1,"102,1190,1515,763","Jag har för min del huvudsakligen endast givit uttryck åt farhågan, att en\nutredning som den föreslagna skulle kunna bidraga till att en sådan utveckling,\nsom vi vilja främja, kunde försenas eller förhindras på vissa punkter. Det\nfinns redan nu flera sådana områden, där all den verksamhet skulle kunna\nigångsättas som är statsfinansiellt möjlig. Herr Andersson i Södergård frågar:\n Då ni nu ha sådan jord i Norrland, att det kan växa bra på den, varför\nodla ni den då inte? Jo, herr Andersson, det är just vad vi göra. Ifråga\nom nyodling torde de norrländska länen t. o. m. intaga platsen nummer ett.\nDet kan emellertid vara begripligt om fattiga människor, som även måste\nskaffa sitt uppehälle genom förtjänstarbete i skogar, genom vägarbete och på\nannat sätt, inte anse sig kunna utföra denna nyodling utan statens kraftiga\nstöd. Jag och många med mig ha under årens lopp med all makt försökt\nframhålla, att det är nödvändigt att staten ställer så pass stora medel till\nförfogande för detta viktiga nyodlingsarbetes stödjande, att inte ansökningarna\n hos hushållningssällskapen från dem som vänta att få denna hjälp under\nflera år hopa sig meterhögt. Så ligger denna sak till, och något annat än\ndetta är det inte fråga om. Det är dessa nu senast antydda förhållanden som\nligga bakom mitt yttrande, att det är viktigt att vi få tillräckliga medel.\n"
"https://betalab.kb.se/prot-1940--ak--33#1-45-cblock_2-block_6",Text,1,"108,1953,1510,168","Till utskottets ärade ordförande, herr Johansson i Björnlunda, vill jag i\ndetta sammanhang säga, att just då jag talade om hur viktigt det är att vi\nverkligen få dessa medel, så gjorde jag den reservationen, att vi ju f. n.\nsjälvfallet måste ta hänsyn till det statsfinansiella läget.\n"
"https://betalab.kb.se/prot-1940--ak--33#1-45-cblock_2-block_7",Text,1,"108,2122,1511,292","Herr Andersson i Södergård var även inne på frågan om bebyggelsen på\nden jord, som genom jordförmedlingsverksamheten i Västerbotten inköpts av\negnahemsnämnden. Jag tror att han där alldeles missuppfattat den sak han\ntalade om. Det är nämligen självklart att lägenheterna skola bebyggas både\nmed boningshus och uthus. Vad det här gällt är, huruvida egnahemsnämnden\nskulle bygga allt eller bara en del, i vilket sistnämnda fall den som sedermera\növertar jordbruket skulle bygga resten. Värre är det inte med den saken.\n"
"https://betalab.kb.se/prot-1940--ak--33#1-45-cblock_3-block_8",Text,1,"113,2442,1505,82","Herr Lövgren: Herr talman! En lång erfarenhet av hur svårt det är att\nnå ett positivt resultat genom statliga utredningar har så småningom lett dithän,\n"
