id,type,tag,box,content
"https://betalab.kb.se/prot-1934--fk--29#1-5-cblock_6-block_6",Text,1,"160,1119,1509,254","Hans excellens herr ministern för utrikes ärendena Sandler: Herr talman!\nStatsutskottet har nedlagt stort intresse på behandlingen av denna angelägenhet.\n Utskottet har därvid utformat en annan linje än den som är föreslagen\nfrån Kungl. Maj:ts sida. Utskottets linje omfattas av ett överväldigande flertal\n inom utskottet. Jag anser mig ändock böra i korthet utveckla de synpunkter,\n enligt vilka jag menar att Kungl. Maj:ts förslag har företräde.\n"
"https://betalab.kb.se/prot-1934--fk--29#1-5-cblock_6-block_7",Text,1,"162,1374,1510,635","Jag vill då först erinra därom, att såsom framgår av själva klämmen till\nKungl. Maj:ts förslag å ena sidan och utskottets förslag å den andra sidan, det\nföreligger den principiella skillnaden, att Kungl. Maj:ts förslag innebär, som\ndet heter, viss gottgörelse, under det att statsutskottets förslag innebär lämnande\n av understöd. Jag har vid föredragningen av detta ärende haft den uppfattningen,\n att den linje, som är vald i Kungl. Maj:ts proposition, närmare ansluter\n sig till syftet med den riksdagsskrivelse av 1931, som är upprinnelsen till\nden nu behandlade angelägenheten. Jag bestyrkes däri av det yttrande, som är\navgivet av de tre sakkunniga juristerna, vilka så sammanfattat sin uppfattning\n om andemeningen i riksdagens skrivelse i ordalagen, att de menat, att\nkonsekvensen av densamma borde vara, att »någon ersättning för de lidna förluster\n omedelbart av statsmedel beredes de rysslandssvenskar, för vilka sådan\nersättning kan vara av mera väsentlig betydelse». Jag läser detta uttalande\nså, att lösningen bör innehålla ett visst moment av ersättning men vid sidan\ndärav taga vederbörlig hänsyn till behovssynpunkten.\n"
"https://betalab.kb.se/prot-1934--fk--29#1-5-cblock_6-block_8",Text,1,"164,2011,1510,505","Det är på en sådan kombination som Kungl. Maj:ts förslag är byggt. Jag\nerkänner villigt svårigheterna att tillämpa en sådan kombination, och jag medger,\n att utskottets linje i detta hänseende, då det gäller att avgöra, efter vilka\ngrunder utdelningen skall ske, är enklare. Jag behjärtar för min del också\nväl den synpunkt jag vet ligger under statsutskottets linje, nämligen att man\nbör se till att icke dessa pengar på en gång utdelas och att sedan kanske på\ngrund av den användning vederbörande gör av medlen man inom något eller\nnågra år kommer i det läget, att nödlidande rysslandssvenskar ånyo vända sig\ntill statsmakterna. Då jag för egen del behjärtar den synpunkten, har jag\ntänkt att vid meddelandet av direktiv för en lösning enligt Kungl. Maj:ts linje\nåt den föreslagna nämnden skulle inrymmas befogenhet att i förekommande\nfall också kunna lösa den kombinerade ersättnings- och understödsfrågan så-\n"
