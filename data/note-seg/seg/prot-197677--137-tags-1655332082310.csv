id,type,tag,box,content
"https://betalab.kb.se/prot-197677--137#1-6-cblock_7-block_7",Text,1,"338,125,809,92","granskningen på denna punkt som avser 1975 har inte gett anledning\ntill någon erinran mot de beslut regeringen fattat härom. Men utskottet\nvarnar:\n"
"https://betalab.kb.se/prot-197677--137#1-6-cblock_7-block_8",Text,1,"339,231,810,202","”Mot bakgrunden av principen om kollektivt beslutsfattande inom regeringen\n vill utskottet framhålla att denna princip inte bör urholkas\ngenom alltför vidsträckta bemyndiganden till enskilt statsråd. Liksom\nhittills bör därför enskilt statsråd utom i vissa undantagsfall endast ges\nbeslutanderätt i frågor som har samband med departementsadministration\n och beredningsarbetet i vid mening.”\n"
"https://betalab.kb.se/prot-197677--137#1-6-cblock_7-block_9",Text,1,"339,443,809,97","Detta uttalande är enhälligt, och jag hoppas att det också finns en\nenig mening om att parlamentarismen bygger på att regeringen i alla\navseenden uppträder och handlar som en enhet.\n"
"https://betalab.kb.se/prot-197677--137#1-6-cblock_7-block_10",Text,1,"339,550,809,272","För en koalitionsministär föreligger speciella behov av samordningsresurser.\n Den nuvarande regeringen har haft ambitionen att skaffa sig\nsådana. Framför allt har den anställt flera samordnare inom kanslihuset.\nDet egendomliga är att den valt att upprätta tre samordningskanslier\nmen inte en enda samordningsinstans. De finns inom statsrådsberedningen,\n arbetsmarknadsdepartementet och ekonomidepartementet. Varje\npartiledare inom regeringen har sålunda fått sitt samordningskansli. Det\nbetyder att det i realiteten inrättats tre partikanslier inom kanslihuset.\n"
"https://betalab.kb.se/prot-197677--137#1-6-cblock_7-block_11",Text,1,"336,833,809,449","Varför har man då valt att bygga upp tre samordningskanslier? Det\nnaturliga hade varit att skapa ett enda. Kai Hammerich ger delvis svaret\ni sin skildring av den nuvarande regeringens tillkomst i boken Kompromissernas\n koalition. Under regeringsförhandlingarna fördes vid olika\ntillfällen fram tanken att det skulle finnas en enda samordningsinstans.\nI en moderat promemoria, skriven av Carl Bildt, förklarades det som\nnärmast självklart att statsrådsberedningen borde få en sådan sammansättning\n att de olika partierna gavs möjlighet att direkt delta i dess arbete.\nFolkpartisten Carl Tham ifrågasatte om man inte måste ha en politisk\nrepresentation i statsministerns kansli för de partier som ingick i regeringen.\n Gösta Bohman förde fram tanken att han och Per Ahlmark\nskulle bli konsulter med placering i statsrådsberedningen. Ministärbildningen\n var inte böjd för sådana lösningar. Hammerich sammanfattar:\n"
"https://betalab.kb.se/prot-197677--137#1-6-cblock_7-block_12",Text,1,"334,1293,810,305","”Hur samordningen skulle lösas i praktiken var en fråga som parterna\n— partiledarna samt Gunnarsson, Bildt och Bergström — först diskuterade\nmer i detalj i förhandlingarnas slutskede, måndagen, tisdagen och onsdagen\n den 4-6 oktober. Bohman och Ahlmark som konsultativa statsråd,\nsärskilda samordningsministrar eller moderata och folkpartistiska staber\ni statsrådsberedningen var förslag som rann ut i sanden utan att ha blivit\nföremål för någon verklig utvärdering partierna emellan. Fälldin styrde\ndet hän mot den lösning han hela tiden själv känt för: en lösare form\nav samordning.”\n"
"https://betalab.kb.se/prot-197677--137#1-6-cblock_7-block_13",Text,1,"334,1610,809,128","Med denna lösning blev det stora problemet hur man skulle samordna\nsamordningskanslierna i kanslihuset. En konsekvens blev att regeringen\nmåste ha många samordningsfunktionärer. Samtliga statssekreterare byttes\n ut, utom kabinettssekreteraren som dock får en efterträdare inom\n"
