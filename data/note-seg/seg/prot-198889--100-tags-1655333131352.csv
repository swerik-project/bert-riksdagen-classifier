id,type,tag,box,content
"https://betalab.kb.se/prot-198889--100#1-39-cblock_1-block_1",Text,1,"60,110,1070,228","Båda partierna vill avveckla kostnadskontrollen vid beviljande av bostads—  Prot. 1988/89:100\nlån. Vad skulle detta innebära? Vad skulle avvecklingen av ungdomsbostads—  20 april 1989\nstödet innebära? Moderaterna vill dra in närmare en miljard — en miljard\nkronor, fru talman — på bostadssektorn. Vad skulle detta innebära för de\nboende? Folkpartiet ligger litet lägre, men man vill även här nafsa\nmoderaterna i byxbenen, för att visa vad man kan. Man talar i varje fall om\nbetydligt lägre belopp.\n"
"https://betalab.kb.se/prot-198889--100#1-39-cblock_1-block_2",Text,1,"61,348,809,260","Fru talman! Jag trodde faktiskt att oppositionen skulle avvakta den tillsatta\nenmansutredningen. Bengt Owe Birgersson har ju fått regeringens uppdrag\natt komma med förslag i frågan. Av direktiven framgår att han bl.a. skall\nstudera bostadsfinansieringssystem, neutralitet mellan olika upplåtelseformer\n och fördelningen mellan de generella stödformerna. I utredningen skall\nockså belysas hur en skattereform påverkar förutsättningarna för att uppnå\nde bostadspolitiska målen. Här finns en rad omständigheter som bör belysas i\nsammanhanget.\n"
"https://betalab.kb.se/prot-198889--100#1-39-cblock_1-block_3",Text,1,"62,617,810,193","Jag har tidigare fått en rad frågor om vad jag anser om skattepolitiken.\nÄrade kammarledamöter, det föreligger inte något förslag. Det finns olika\nPM. Låt oss ta den debatten och den diskussionen när skatteförslag\nföreligger. Dessutom kommer det fortsatta utredningsarbete som Bengt\nOwe Birgersson gör att ske under viss parlamentarisk insyn, mina damer och\nherrar. Där kommmer självfallet också frågan att diskuteras.\n"
"https://betalab.kb.se/prot-198889--100#1-39-cblock_1-block_4",Text,1,"63,819,811,194","Jag efterlyser alltså en mer nyanserad och konstruktiv debatt från\noppositionens sida. Det var ett herrans liv när regeringen kom med sitt\nbesparingsprogram strax före jul. Var litet mer lågmälda, kanske litet mer\nkonsekventa i ert uppträdande! Vi kanske skall se bostadspolitiken i ett\nlängre tidsperspektiv och förhoppningsvis närma oss varandra. Litet mer\nödmjukhet och respons skulle man gärna vilja ha.\n"
"https://betalab.kb.se/prot-198889--100#1-39-cblock_1-block_5",Text,1,"65,1021,810,228","Fru talman! Moderaternas och folkpartisternas förslag är en flykt bort från\nmålen om en social bostadspolitik. Jag kan lugna Bertil Danielsson med att vi\ninte kommer att ändra färdriktningen. På en punkt kan jag hålla med Bertil\nDanielsson, nämligen att vi inte skall ta professor Bo Södersten ad notam.\nJag kan instämma i det tidigare sagda. Vad professor Bo Södersten säger om\nbostadspolitiken, fru talman, är inte förankrat i den socialdemokratiska\nriksdagsgruppen eller i den socialdemokratiska gruppen i bostadsutskottet.\n"
"https://betalab.kb.se/prot-198889--100#1-39-cblock_1-block_6",Text,1,"67,1258,809,193","I propositionen finns ett förslag om direktverkande elvärme. De nybyggnadsregler\n som trädde i kraft och får tillämpas från den 1 januari 1989\ninnehåller en rad höjda krav på energihushållning. Förslaget i propositionen\ninnebär i princip att direktverkande elvärme skall försvinna. Boverket har\nfått i uppdrag att utreda förslaget, och det är tänkt att förslaget skall träda i\nkraft den 1 juli.\n"
"https://betalab.kb.se/prot-198889--100#1-39-cblock_1-block_7",Text,1,"67,1461,1061,260","Jag hade väl trott, och många med mig, att detta förslag skulle välkomnas.\nDet blev ingalunda så. Moderaterna har en målmedveten strävan att bygga\nfast oss i elberoendet. Folkpartiet vill inte vara sämre och angriper oss för en\nregleringspolitik. Jag beklagar att folkpartiet här inte kan fullfölja sina\ntidigare intentioner. Hur tänker Erling Bager klara situationen när det är 20\ntill 25 grader kallt en vinterdag? Familjefadern eller hustrun kommer hem\noch slår på spisen och de element som folkpartiet så välvilligt har talat om.\nVarifrån skall energin till dessa spisar och element hämtas? Tänk över 39\n"
