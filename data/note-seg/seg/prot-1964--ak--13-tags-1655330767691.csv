id,type,tag,box,content
"https://betalab.kb.se/prot-1964--ak--13#1-80-cblock_5-block_6",Text,1,"221,642,720,426","Herr talman! Jag skall först villigt\nerkänna, att den nedgång i fruktimporten\n till Sverige från Sydafrika, som vi\nhar kunnat inregistrera, inte beror på\nstatliga åtgärder utan är ett resultat av\nden opinion som finns i landet. Jag har\ninte heller påstått något annat. Jag har\nsagt, att jag personligen ansluter mig\ntill de åtgärder som vidtagits från svenska\n folkets sida.\n"
"https://betalab.kb.se/prot-1964--ak--13#1-80-cblock_5-block_7",Text,1,"214,1084,725,1448","Men när herr Hagberg frågar, om man\ninte kan undersöka möjligheterna att\nfinna nya vägar för att driva på, så att\nSydafrikas större handelspartner skulle\nkunna bli beredda att vidta andra åtgärder\n än dem som hittills har vidtagits,\n så vill jag svara att det är precis\nvad de nordiska regeringarna gjort. Det\när ju tack vare ett nordiskt initiativ\noch tack vare den norske representanten\n i säkerhetsrådet, som man utvidgade\n vapenembargot mot Sydafrika. Det\när ju tack vare den norske representanten\n och de nordiska regeringarnas\naktioner i Förenta Nationerna som man\nförmådde säkerhetsrådet att ta upp frågan\n — vilket enligt vårt förmenande är\nden rätta vägen att vandra, såsom jag\nnyss framhöll. Det är därför, herr Hagberg,\n som det är min mening att de nordiska\n regeringarna och staterna inte\nskall förverka sina möjligheter att påverka\n de stora genom en demonstrationspolitik,\n som skulle försätta oss i\ndet läget att vi hade mindre möjligheter\n att påverka dem än vi har i annat\nfall. Det är nu en gång inte så enkelt i\nvärldspolitiken, att man bara kan besluta\n att nu gör vi så och så, och sedan\nskall de andra följa efter. Det gäller att\nfinna andra utvägar, säger herr Hagberg.\n Det är just sådana utvägar som de\nnordiska regeringarna är ute efter.\n"
"https://betalab.kb.se/prot-1964--ak--13#1-80-cblock_6-block_9",Text,1,"992,404,720,656","Herr talman! Nej, det skall gudarna\nveta att det inte är någon enkel sak.\nJag har inte hävdat det heller. Men jag\nmåste säga, att det är inte demonstrationspolitik\n att försöka verka för att ett\nbeslut som fattats med stor majoritet i\nFörenta Nationerna blir genomfört. Vapenembargot\n i all ära — det är ett steg,\nmen det är ett ganska obetydligt steg.\nDet har inte sådana verkningar som\nverkligt ekonomiska sanktioner och\nfullständig isolering av den sydafrikanska\n regimen, t. ex. genom avbrytande av\nde diplomatiska förbindelserna mellan\nFN-staterna och Sydafrika, skulle få.\n"
"https://betalab.kb.se/prot-1964--ak--13#1-80-cblock_6-block_10",Text,1,"989,1068,720,426","Jag hoppas i alla fall, att utrikesministern\n vid den fortsatta behandlingen\ninte bara skall se de svårigheter som\nutan tvivel finns när det gäller att komma\n fram till något mera konkret och\npositivt för att lösa denna fråga, utan\natt han också skall komma underfund\nmed att det inte är så omöjligt att fullfölja\n kampen för att ge eftertryck åt\nFN:s beslut.\n"
"https://betalab.kb.se/prot-1964--ak--13#1-80-cblock_4-block_4",Text,1,"224,355,717,79","nas beslut, så kan den andra villan bli\nbetydligt värre än den första.\n"
