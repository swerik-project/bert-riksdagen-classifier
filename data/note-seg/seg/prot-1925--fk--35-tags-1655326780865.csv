id,type,tag,box,content
"https://betalab.kb.se/prot-1925--fk--35#1-33-cblock_1-block_1",Text,1,"122,260,1727,1431","Herr Trygger framhöll i sitt storslagna anförande i går vårt lands lysande Ang. försvarsfinansiella\n läge, och det var ju tillfredsställande att höra. Men när jag hörde Sn\nhonom framhålla, att vi hade råd att offra stora summor på sociala välfärds- (Forts.) |\ninrättningar, gjorde det på mig ett beklämmande intryck. Detta var särskilt ”\nfallet, när han talade om anslagen exempelvis till sjukvård och till skolorna.\nEtt par talare hava redan uppehållit sig härvid, men jag kan icke underlåta\natt också göra ett par anmärkningar. Enligt min mening tjäna de belopp, som\nvi utgiva för nämnda ändamål, även försvarets intressen. För vårt försvar\nsynes det mig vara av vikt, att det svenska samhället är en helgjuten kropp och\natt alla samhällsmedlemmar verkligen känna, att vårt samhälle är värt att\nälska och försvara. Svårt var det också för mig att höra herr Trygger tala om\nvad vi offra för skolan. Även dessa utgifter synas mig vara av stort värde\nför vårt försvar, ty så egendomligt det kanske kan låta, behövs det också upplysning\n för att väcka fosterlandskänslan. Det behövs upplysning för att se\ndet vackra och sköna i vårt land, och det behövs upplysning för att kunna uppskatta\n och förstå betydelsen av de stora uppoffringar, som vårt svenska samhälle\n gör för medborgarnas bästa. Jag skulle vilja taga ett exempel. I min\nungdom hände det mig, att jag genomgick ett par kurser vid en folkhögskola i\nen avlägsen landsända, och jag får säga, att denna skolas betydelse för väckande\n av fosterlandskänslan och samhällskänslan icke kan överskattas. Jag\nhar från den tiden mina allra ljusaste minnen, kanske mest därför, att vi lärJungar\n fingo ögonen öppnade för vårt fosterland. Jag hoppas av hjärtat, att\nbeväringstiden också skall bliva ägnad att verka på samma sätt, och jag tror,\natt befälet därvidlag har en uppgift av stor betydelse. Det må nämligen ihågkommas,\n att det är viljan att försvara sig, som är det viktiga och det primära.\n Jag tror, att det är klokt, att man i försvarsdebatten tager avstånd från\nde lamentationer, som herr Trygger gav uttryck åt på denna punkt. Och förresten,\n om vårt land har en så god finansiell ställning, är det också för vår försvarsberedskap\n av allra största vikt. Det är ju nämligen så, att det för en\nkrigföring framför allt behövs pengar. Herr Trygger har vid upprepade tillfällen\n även vid denna riksdag klagat över de höga skatterna. Jag vill uttrycka\nden förhoppningen, att när riksdagen fattat sitt beslut om försvarsfrågans ordnande,\n det skall bli möjligt för bevillningsutskottet att framlägga förslag till\nsänkning av skatterna.\n"
"https://betalab.kb.se/prot-1925--fk--35#1-33-cblock_1-block_2",Text,1,"120,1695,1508,334","Jag måste vidare för min del fästa den största betydelse vid att det förslag\ntill försvarsfrågans lösning, som nu föreligger, omfattas av den svenska demokratien.\n Det är första gången det sker, och jag kan ej hjälpa, att jag finner,\natt däri ligger en stor vinst. Ingen lösning av försvarsfrågan kan ju gärna bli\nannat än, låt mig säga, ett provisorium. Försvarsfrågan synes vilja återkomma\n ungefärligen vart tionde år. Man bör därför alltid hava möjligheter att\ngöra förbättringar, där så behövs, och framför allt att tillgodogöra sig de nya\nhjälpmedel, som nu för tiden titt och ofta uppstå.\n"
"https://betalab.kb.se/prot-1925--fk--35#1-33-cblock_1-block_3",Text,1,"120,2031,1506,252","Såsom jag nämnde, synes det mig nu gälla att komma fram till ett resonabelt\nresultat för frågans lösning. Personligen känner jag trycket av situationens\nallvar i allra högsta grad. Jag har bemödat mig om att finna en ståndpunkt,\nsom för mig syntes möjlig att försvara. Detta har varit mig så mycket mera\nmaktpåliggande, som jag för mig själv haft att vederlägga påståenden av män\npå motsidan, vilkas omdöme och klokhet jag på det högsta respekterar.\n"
"https://betalab.kb.se/prot-1925--fk--35#1-33-cblock_1-block_4",Text,1,"119,2283,1506,157","Jag har alltså kommit till det resultatet, att jag anser det vara riktigt att\nförsvarsfrågan löses nu, och jag anser det också vara lyckligast att så sker.\nDet är ett gynnsamt tillfälle, som vi nu ha, och man vet icke, om det återkommer.\n\n"
