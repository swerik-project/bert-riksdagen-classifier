id,type,tag,box,content
"https://betalab.kb.se/prot-1944--fk--7#1-21-cblock_3-block_5",Text,1,"110,716,1506,340","Herr Gustavson: Herr talman! Det hittills tillämpade systemet i fråga om\nfamiljebeskattningen har råkat i en återvändsgränd. Verkningarna av å ena\nsidan de bevillningsfria skatteavdragen och å den andra den allmänna omsättningsskatten,\n som just drabbar de barnrika familjerna hårdast, korsa varandra,\n och ett ganska förvirrat läge föreligger obestridligen. Det synes som\nom en utredning, vilken berör båda dessa faktorer, vore synnerligen välmotiverad.\n Systemet med rabatter som plåster åt omsättningsskattens offer gör\nicke läget klarare.\n"
"https://betalab.kb.se/prot-1944--fk--7#1-21-cblock_3-block_6",Text,1,"110,1055,1508,762","Såsom från bondeförbundets sida många gånger framhållits har ortsgraderingen\n av de bevillningsfria avdragen och framför allt i samband därmed tilllämpningen\n av den s. k. bankningsregeln medfört, att även familjer i ganska\ngoda omständigheter i oskälig omfattning befriats från inkomstskatt. Att\nexempelvis en familj i Stockholm, bestående av man, hustru och fyra barn,\nmed en årsinkomst av inemot 7 000 kronor ej behöver betala inkomstskatt för\nstörre inkomst än ungefär 1 000 kronor, förefaller åtminstone oss lantbor, som\näro vana vid betydligt beskedligare inkomster, alldeles galet. Och vem vill\nförsvara, att samma familj med 12 000 kronors inkomst får halva inkomsten\nfri eller vid 24 000 kronors inkomst fjärdedelen? Med den progression, som\nnu tillämpas, blir det inte så små belopp som undandragas statsverket. Detta\noefterrättliga system har lett till att enligt 1942 års taxering av de 7 815 miljoner\n kronor, som utgöra den sammanlagda till taxering upptagna inkomsten\nför enskilda personer i landet, genom de bevillningsfria avdragen icke mindre\nän 4169 miljoner kronor — således mer än hälften — undandragas från beskattning.\n Karakteristiskt är att även de, om man så får säga, befolkningspolitiskt\n bitna upphört att yrka på högre avdrag; de finna tydligen sådana\nförhållanden orimliga.\n"
"https://betalab.kb.se/prot-1944--fk--7#1-21-cblock_3-block_7",Text,1,"114,1817,1506,337","Om finansministern med den allmänna omsättningsskatten avsett att rätta\ntill missförhållandet, har han emellertid kommit att använda ett mer än lovligt\n klumpigt instrument. Jag syftar härvid inte bara på den verkligt opraktiska\n uppbördsmetoden genom mer än 150 000 stora och små handlande, hantverkare\n och småföretagare, av vilka många hittills inte ens varit bokföringsskyldiga.\n Jag syftar inte heller särskilt på att förtroendet för att riktiga belopp\n läggas på varorna, när skatten icke gjorts obligatoriskt »synlig», icke\nalltid är det bästa, vilket ju medför otrevnad både för affärsmän och kunder.\n"
"https://betalab.kb.se/prot-1944--fk--7#1-21-cblock_3-block_8",Text,1,"115,2154,1506,378","Finansministern talade år 1940 om att det gällde att taga i anspråk skattekraften\n hos de breda folklagren i ökad utsträckning. Redan ett sådant uttalande\n visar, att vi inte äro ensamma om uppfattningen, att avdragen undandraga\n för stor del av skatteunderlaget. Omsättningsskatten innebär emellertid\nskatt på utgifter utan hänsyn till inkomster och bärkraft. Den ställer även\nhela den moderna uppfattningen om familjebeskattningen på huvudet, då den\ndrabbar familjeförsörjare och hbarnrika familjer hårdare än andra. Även små\nbelopp kännas hårdare för den ekonomiskt beträngde än för den välsituerade.\nJag undrar hur det skulle ha låtit i den socialdemokratiska pressen, om en\n"
