id,type,tag,box,content
"https://betalab.kb.se/prot-197980--112#1-64-cblock_5-block_5",Text,1,"328,127,816,94","timförtjänsten, som i ett stort antal fall är betydligt lägre. Det lönar sig alltså\nrent ekonomiskt för många anställda att delta i någon studiecirkel i\njämförelse med att utöva sitt ordinarie arbete.\n"
"https://betalab.kb.se/prot-197980--112#1-64-cblock_5-block_6",Text,1,"328,231,817,125","Det råder inget tvivel om att detta har medfört en betydande frånvaro från\narbetet med konsekvenser för produktionen i många företag. Många väljer\nalltså hellre att studera och därvid erhålla en högre timförtjänst än att deltaga\ni sitt arbete.\n"
"https://betalab.kb.se/prot-197980--112#1-64-cblock_5-block_7",Text,1,"327,373,815,96","Det finns verkligen ingen anledning att förmena de anställda rätten och\nmöjligheterna att utbilda sig. Men detta bör kunna ske i sådana former att det\ninte får kraftigt negativa konsekvenser på arbetsplatserna.\n"
"https://betalab.kb.se/prot-197980--112#1-64-cblock_5-block_8",Text,1,"326,479,818,237","Det finns exempel på att större delen av arbetsstyrkan i ett företag har\nbegärt ledighet för studier, varigenom företagets produktion närmast helt\nstoppats, vilket inneburit ett produktionsbortfall med mycket stora belopp.\nDet finns också exempel på att studierna gällt områden som inte förefaller\nvara de mest angelägna för studier på arbetstid. Det finns alltså anledning att\nse över hela det här systemet, även om socialförsäkringsutskottets ledamöter\ninte anser sig ha förmärkt något missbruk.\n"
"https://betalab.kb.se/prot-197980--112#1-64-cblock_5-block_9",Text,1,"326,726,818,201","Vi befinner oss nu mitt uppe i en avtalsrörelse. Senast i dag har vi ju på ett\npåtagligt sätt blivit påminda om den krassa verkligheten, att det inte finns\nnågra utrymmen för kraftiga lönehöjningar — allra minst i tvåsiffriga\nprocenttal. Att då Sveriges riksdag skall gå före med att kraftigt höja\ntimstudiestödet, som av många direkt jämförs och jämställs med timförtjänsten,\n anser jag vara allvarligt.\n"
"https://betalab.kb.se/prot-197980--112#1-64-cblock_5-block_10",Text,1,"326,938,817,131","Det finns således, herr talman, flera skäl att säga nej till den höjning av\ntimstudiestödet som här föreslås. Därför yrkar jag bifall till motion 1639,\nvilket innebär att timstudiestödet skall utgå med oförändrat belopp, 30 kr.,\näven under nästa budgetår.\n"
