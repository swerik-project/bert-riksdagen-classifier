id,type,tag,box,content
"https://betalab.kb.se/prot-1971--120#1-33-cblock_1-block_1",Text,1,"78,99,813,354","svårigheter. De jobbar och de har sökt billigare bostäder, men de tvingas\ntill större utgifter än de klarar. Bostadstillägget är ett utomordentligt väl\ninriktat stöd som det nu föreslås från regeringshåll. Det går ut på att höja\nde statliga bostadstilläggen tillfälligt under januari men senare under\nvåren öka möjligheterna för familjerna att kunna betala sin hyra själva,\ngivetvis med bostadstillägg. Då behöver de inte räknas in i gruppen\nsocialfall. Det kan visserligen sägas att det inte är någon skam att uppbära\nsocialhjälp, men det är ändå mycket påfrestande för en familj att göra\ndet. Och det är speciellt påfrestande för barnen i en sådan familj. Så är\ndet fortfarande, och för människor i min ålder är det kanske hårdare än\nför andra, därför att vi förr kände socialhjälpen som en kraftig märkning.\n"
"https://betalab.kb.se/prot-1971--120#1-33-cblock_1-block_3",Text,1,"77,563,813,250","Vi skall inte diskutera hela familjepolitiken i dag. Det blir väl tillfälle\natt göra det när familjepolitiska kommittén lägger fram sina förslag. Själv\nanser jag dock att det under lång tid har rått ett barnfientligt klimat i\nsamhället. Vi behöver en genomgripande reformverksamhet när det\nexempelvis gäller den kollektiva omsorgen. Jag tänker då inte bara på\nfamiljedaghem och daghem av annat slag utan på hela den verksamhet\nsom går ut på att stödja mor och barn, t. ex. barnavårdscentralerna och\nhälsovården för barn och mödrar.\n"
"https://betalab.kb.se/prot-1971--120#1-33-cblock_1-block_2",Text,1,"78,463,812,90","Jag tycker alltså att det är utomordentliga reformer som nu föreslås i\nde avlämnade propositionerna 140 och 156. De är inriktade på just de\nbarnfamiljer som har det sämst ställt.\n"
"https://betalab.kb.se/prot-1971--120#1-33-cblock_1-block_4",Text,1,"76,826,814,415","Jag kan omtala att det i Stockholm finns en speciell kommunal\nkvinnokommitté, som nyligen till kommunstyrelsen har ingivit en hemställan\n som berör de problem jag här har tagit upp. Man vill ha en större\nbredd på de åtgärder som företas för att dämpa kvinnoarbetslösheten.\nMan pekar vidare på en rad av de verksamheter som kommunen själv\nbedriver och som i mycket hög grad sköts av kvinnor. Dessa verksamheter\nhar kommit i strykklass när skattediskussionerna ute i kommunerna har\nvarit så hårda. Man pekar också på den sociala servicen och barnavården\noch menar att rädslan för skatten inte får orsaka allvarliga skador på den\nsociala standarden, De 500 miljoner i beredskapspengar som nu har gått\ntill kommunerna kan användas också för verksamhet av detta slag;\ndärmed kan man minska den kvinnliga arbetslösheten och göra bestående\ninsatser för den sociala standarden,\n"
"https://betalab.kb.se/prot-1971--120#1-33-cblock_1-block_5",Text,1,"75,1255,813,317","De framlagda höstpropositionerna 140 och 156 är utomordentligt\nanvändbara bidrag när det gäller att bekämpa den kvinnliga arbetslösheten.\n De ger också ett gott stöd till barnfamiljer och till sådana familjer\növer huvud taget som har en relativt låg standard. Jag tycker att man här\nhar varit fördomsfri och att man har brutit en ny väg genom att prioritera\nfrågorna om barntillsynen. Jag hoppas verkligen att kommunerna använder\n sig av förstärkningarna av beredskapsanslagen. Det ligger i tiden att\nangripa arbetslösheten även när det gäller kvinnor. Det ligger också i\ntiden att betrakta den sociala verksamheten i kommunerna som ett\nområde där staten har sitt ansvar.\n"
"https://betalab.kb.se/prot-1971--120#1-33-cblock_1-block_6",Text,1,"76,1586,811,89","Det är inte alltid jag är så tillfredsställd med regeringsförslagen som\nnu, Man har brutit gammal slentrian i bekämpandet av arbetslösheten,\noch det vill jag tacka för.\n"
