id,type,tag,box,content
"https://betalab.kb.se/prot-1928--ak--38#1-73-cblock_1-block_1",Text,1,"132,234,1516,746","legalisera det kollektiva avtalet. Vad är då ett kollektivavtal? Ett kollektivavtal\n tillkommer ju nu mellan två parter med motsatta intressen, och oftast\nefter en bitter och hård strid. Det är den starkare parten i dessa strider, som\nformulerar villkoren. Det är följaktligen segrarens intressen, som få sitt uttryck\n i detta kollektivavtal. Bland de villkor, som segraren har föreskrivit,\nha vi också $ 23, som icke bara bestämmer, att arbetsgivaren har rätt att leda\noch fördela arbetet, utan också ger honom en suverän makt att antaga och avskeda\n personal, en bestämmelse, som ger honom möjlighet att förfölja och trakassera.\n Kollektivavtalet är sålunda en uppgörelse, innebärande resultatet av\nen strid, som samhället med sin auktoritet skall godkänna och skydda. Vad\ninnebär detta? Det innebär ju ingen sanktion åt rätten, utan en sanktion åt\nmakten. Den, som har makten att få sina villkor inskrivna i avtalet, har också\nmöjlighet att utnyttja samhällets makt för att få detta avtal tolkat Just på\ndet sätt, som framgår av avtalets ordalydelse eller innebörd. Jag anser att\nett förslag, som vilar på en sådan grundsats, är ett erkännande av maktfilosofien,\n av tesen att makt är rätt, följaktligen precis raka motsatsen till det, som\nherr socialministern och regeringen med denna sin lagstiftning vilja åstadkomma.\n\n"
"https://betalab.kb.se/prot-1928--ak--38#1-73-cblock_1-block_2",Text,1,"123,990,1516,712","Nu invänder man häremot, att samhället ju också har påtvingat vissa medborgare\n åttatimmarslagen. Vad är då åttatimmarslagen? Jo, åttatimmarslagen\nutgöres av vissa materiella föreskrifter. Samhället anser, att arbetaren bör ha\nett visst skydd, en viss bestämd ledighet för att överhuvud taget kunna leva\nsom människa. Det är alltså en lag av rent materiell innebörd. Den ålägger\nvissa medborgare i deras egenskap av industriella företagare en inskränkning\n i deras förfoganderätt över andra människors arbetskraft. Samhället\nföreskriver även på andra områden vissa minimistandard i fråga om skydd\noch värde av behövande människor, av de sämst rustade individerna. Detta\nkan man ju icke på minsta sätt likställa med att samhället legaliserar en uppgörelse,\n ett avtal mellan två olikställda parter, där den starkare parten föreskriver\n den svagare sin vilja och sina intressen och där samhället sedan ställer\nall sin makt till den starkare partens förfogande rörande tvist om ett sådant\navtal. Jag förstår sannerligen icke, hur man kan göra sådana Jämförelser som\nde, som herr Lindman var inne på under förmiddagen, och som också andra\ntalare understrukit. Åttatimmarslagen och avtalslagarna äro på intet sätt\nJämförbara storheter.\n"
"https://betalab.kb.se/prot-1928--ak--38#1-73-cblock_1-block_3",Text,1,"120,1708,1512,815","Man har också sagt, att fackföreningsrörelsen redan har godkänt skiljedomsidén,\n den har godtagit principen om obligatorisk skiljedom i tolkningstvister\n 1 sina avtal, och varför skall den då icke även kunna tillåta att samhället\n fått ställa sin auktoritet, sina sakkunniga domare o. s. v. till parternas\nförfogande? Detta beror just av det skäl, jag redan nämnt, att avtalslagen\nbetyder det samhället ställer sig på den ena partens sida, på segrarens sida,\noch att man följaktligen upphöjer den starkares ståndpunkt till den högsta\nrätt, som samhället har skyldighet att värna och hävda. Jag anser annars\nicke, att det kan vara något fel, om parterna på frivillighetens väg kunna\nenas, ty om de enas nu om att tolka kollektivavtalets bestämmelser, när tvist\nuppstår genom ett skiljemannaförfarande, åstadkommes ju därmed ingen skada\nför samhället. Det blir en frivillig uppgörelse parterna emellan. Om parterna\n sedan finna, att de icke ha nytta, utan fastmer skada av ett sådant förfarande,\n äga de möjlighet att uppsäga avtalet och avstå från ett sådant skiljedomsingripande.\n Motsatsen sker ju, när samhället söker påtvinga parterna,\neller rättare sagt den svagare parten, den uppfattning, som den starkare äger.\nDen riktiga utgångspunkten för ett förfarande på detta område skulle väl vara\nden, som företrädes av de engelska liberalerna i deras nya program, som nyligen\n framlagts och vari man utgår från den grundsatsen att man skall främja\n"
