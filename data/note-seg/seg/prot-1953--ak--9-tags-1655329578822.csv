id,type,tag,box,content
"https://betalab.kb.se/prot-1953--ak--9#1-55-cblock_3-block_3",Text,1,"109,330,721,620","penbarligen sluter upp på reservanternas\n linje. Jag kanske måste säga att jag\ndock inte visste att min mycket sympatiske\n bänkkamrat, herr Åhman, hade\nså trasslat till det för sig att han behövde\n alla de livräddningslinor som\nherr Ohlin kastade ut till honom.\nVi har för vår del sett frågan om\nstrandlagen som en rättsfråga av en\nsådan principiell vikt att den fortfarande\n måste hållas levande. Jag behöver\n här inte upprepa den argumentation\n som herr Munktell tidigare har\nanfört på den punkten.\n"
"https://betalab.kb.se/prot-1953--ak--9#1-55-cblock_3-block_4",Text,1,"109,959,720,574","Herr Ohlin sade emellertid till oss —\ndet är alltid med tacksamhet som jag\nlyssnar till herr Ohlins råd och erfarenheter,\n ty jag vet att hans erfarenheter\n är betydligt mycket mera vidsträckta\nän mina egna, och jag är alltid intresserad\n av att försöka lära mig av andra,\nmera erfarna människor — att högern\nskall besinna att det kan vara farligt\natt blåsa upp en ballong för mycket;\ndet kan vara risk att den spricker. Herr\ntalman, ingen kan väl veta detta bättre\nän min högt ärade vän herr Ohlin.\n"
"https://betalab.kb.se/prot-1953--ak--9#1-55-cblock_4-block_5",Text,1,"108,1602,721,260","Herr CASSEL (h) kort genmäle: Herr\ntalman! Herr Ohlin tog mig litet i upptuktelse,\n och jag är tacksam för att få\nråd och anvisningar av en mera erfaren\n kammarledamot om hur man skall\nuppträda i det politiska livet.\n"
"https://betalab.kb.se/prot-1953--ak--9#1-55-cblock_4-block_6",Text,1,"110,1871,720,709","Jag vill säga, att om jag blir kallad\natt sitta med i en utredning, så betraktar\n jag det inte som min förnämsta uppgift\n att där sitta och kompromissa och\nge och ta och helt utsudda min egen\nmening. I synnerhet gör jag det inte\nnär det är andra människors rätt det\när fråga om. Jag har ingenting att ge,\njag kan inte offra den ene eller den\nandre strandägarens rätt för att få en\nkompromiss till stånd. Jag vill säga,\natt det just på det här området nåddes\nrätt goda resultat tack vare min halsstarrighet,\n om jag så får kalla det. Det\nkom bort, förbudet mot schaktning och\nträdfällning, som den övriga kommit-\n"
"https://betalab.kb.se/prot-1953--ak--9#1-55-cblock_5-block_7",Text,1,"884,329,718,665","tén var enig om, och det kom också\nbort, detta att den person, som begär\ntillstånd att bygga trots förbudet och\nsom sedan får en lantmätare utskickad\ntill sig för besiktning av fastigheten,\nsjälv skall betala den besiktningen. Jag\nhade reserverat mig på bägge dessa\npunkter. Jag vet inte om departementschefen\n hade tagit bort dem i alla fall,\nmen jag tycker det är riktigt, när man\nhar en åsikt, att man talar om den,\noch framför allt vill jag inte gå så\nlångt i kompromissande, att jag riskerar\n att kompromissa människor ända\nin i fängelsecellen.\n"
"https://betalab.kb.se/prot-1953--ak--9#1-55-cblock_6-block_8",Text,1,"880,1072,721,696","Chefen för justitiedepartementet, herr\nstatsrådet ZETTERBERG: Herr talman!\nHerr Ohlin sade att frågan, huruvida\nman skulle behålla fängelsestraffet eller\ninte, var av principiell betydelse och\natt man därför skulle kunna ta upp\nden till sakligt avgörande nu, fastän\nlagen bara har varit i kraft så kort tid.\nJag skulle vilja säga att det nog är riktigt,\n att denna fråga om straffskalan har\nallmänna och principiella aspekter,\nmen jag skulle just därför vilja varna\nför att man ändrar den ståndpunkt som\nman i den delen efter mycket diskussioner\n och överväganden intog för ett\når sedan.\n"
"https://betalab.kb.se/prot-1953--ak--9#1-55-cblock_6-block_9",Text,1,"881,1786,720,259","Det är nämligen så, att straffbestämmelsen\n här är kopierad på den allmänna\n byggnadslagen, där det finns i\nprincip alldeles likadana byggnadsförbud.\n Straffet är också följdriktigt likadant.\n i den här lagen.\n"
"https://betalab.kb.se/prot-1953--ak--9#1-55-cblock_6-block_10",Text,1,"882,2054,719,527","Vidare måste man se denna straffbestämmelse\n i jämförelse med andra\nstraffsatser, och för att få en sådan\njämförelse gjorde vi i justitiedepartementet\n under arbetet på strandlagen så,\natt vi remitterade denna speciella fråga\nom straffbestämmelsen till straffrättskommittén.\n Det är den mest sakkunniga\ninstansen på detta område, och den arbetar\n sedan rätt länge på att jämföra\nstraffbestämmelserna i olika lagar för\natt få dem att passa med varandra.\n"
