id,type,tag,box,content
"https://betalab.kb.se/prot-1925--fk--34#1-84-cblock_4-block_4",Text,1,"301,257,1510,930","herr statsrådet och chefen för socialdepartementet här, skall jag framdraga ett\nlitet exempel. Länsstyrelserna hava under hösten fått i uppdrag att yttra sig\növer ett förslag om förändring av rikets indelning i landsfiskalsdistrikt. Vi\nhava därvid även fått åläggande att uppgöra ett förslag, som innebär en mycket\nstark inskränkning i antalet distrikt. Vi hava yttrat oss över förslaget, och\njag tror, att man i regel avstyrkt förslaget, men jag är övertygad om, att det\nför varje länsstyrelse har stått som en naturlig sak att på bästa sätt och efter\nbästa förstånd och samvete upprätta ett förslag efter de linjer, som begärts\nav statsrådet. Kan icke ett militärt ärende behandlas på sådant sätt? Beror\ndet på Kungl. Maj:t att så icke sker, eller beror det på den militära sakkunskapen,\n att så icke sker? Varav kommer det sig, att när en ekonomisk gräns\nhar blivit satt för ett härordningsförslag och det är givetvis statsmakterna, som\nhava att sätta denna gräns, att man icke av de militära myndigheterna begär\ndet bästa förslag inom denna ekonomiska gräns? På vem har man att lägga\nansvaret för att så icke sker? Det förefaller mig, som om den militära myndigheten\n borde befinna sig i samma ställning som den civila. Men det är möjligt, att\nman från den militära myndighetens sida intager den hållningen, att man, när\nman icke kan få vad man anser vara av behovet påkallat, icke intresserar sig så\nmycket för utformningen av ett förslag, som från statsmakternas sida begäres.\nJag beklagar, om detta antagande skulle vara riktigt, men jag tror, att vi från\nriksdagens sida hava rätt att begära att få även de militära ärendena på detta\nsätt förberedda.\n"
"https://betalab.kb.se/prot-1925--fk--34#1-84-cblock_4-block_5",Text,1,"309,1183,1509,811","Ställer man sig således frågande inför förslaget, sådant det nu är utarbetat,\nså ställer man sig även frågande, när man ser de motiv, som anförts för förslaget.\n Flera av dessa hava redan blivit behandlade, varför jag kan fatta mig\nkort. Man har framfört det skälet, att vi skulle hava kommit i ett så förbättrat\n militärpolitiskt läge, att det vore befogat, att vi gjorde betydande inskränkningar\n i vårt försvar. Ja, visserligen torde detta läge för stunden vara\nförbättrat, men är det så förbättrat även under en dock icke allt för avlägsen\nframtid, att de förändringar, som man nu föreslår, kunna vara befogade. TI det\nsom vanligt sakrika och logiska anförande, som hölls av utskottets ordförande\nhär på förmiddagen, var det på den punkten, såvitt jag förstod, något som\nglappade. Han ansåg, att man kunde gå till dessa indragningar, därför att\nögonblicket lämnade dessa möjligheter. Såvitt jag förstår, lämnar det oss\nmöjligheter att göra inskränkningar i vår krigsberedskap, och därför är det\nkanske också motiverat, att man gör en inskränkning i värnpliktstiden och\natt det kanske till och med kan vara försvarbart att gå ned till den siffra, med\nvilken professor Reuterskiöld inskrivit sitt namn i vår militärpolitiska bhistoria.\n Men är det verkligen så ställt, att man kan gå till en reducering av\norganisationen, vilken icke så hastigt kan återuppbyggas? Det är på denna\npunkt jag sätter ett frågetecken.\n"
"https://betalab.kb.se/prot-1925--fk--34#1-84-cblock_4-block_6",Text,1,"315,1982,1507,555","Sedan anföres det skälet, att vi böra ådagalägga vår vilja att medverka till\nen internationell begränsning av rustningarna. Ja, naturligtvis äro vi med om\nen internationell begränsning av rustningarna, men är detta en internationell\nbegränsning? Det är en nationell begränsning, och då ställer sig frågan på ett\nannat sätt. Herr Ekman gjorde en jämförelse, men håller den streck? Han talade\nom några inskränkningar, som hade gjorts i vissa flottplaner enligt Washingtonbeslutet,\n men dessa ha väl icke den omfattning och den betydelse, att de\nkunna jämföras med vad som här sker. Det motiv, jag nu talar om, sammanfaller\n väl i det närmaste med vad som mera populärt brukar uttryckas så, att\nvi skola visa vår fredliga vilja. Då vill jag fråga: finns det något behov för\nSverige att visa sin fredliga vilja? Var finnes den, åtminstone utom vårt\nland, som tvivlar på vår fredliga vilja, som vi under mer än hundra år ha\nvisat under många olika skiften? Vår vilja till fred är icke ett barn av den\n"
