id,type,tag,box,content
"https://betalab.kb.se/prot-198283--163#1-82-cblock_1-block_1",Text,1,"91,128,815,200","Jag tycker att det är ett ganska magstarkt krav från finansministern. Det enda\nvi har sagt är att vi inte tycker att man skall utesluta besparingar som ett sätt\natt täcka det inkomstbortfall som orsakas av marginalskattesänkningen. När\nfinansministern får lugna ner sig litet, kanske också han kommer fram till att\ndet inte vore så dumt att finansiera en bit av skattesänkningen genom\nytterligare besparingar.\n"
"https://betalab.kb.se/prot-198283--163#1-82-cblock_2-block_3",Text,1,"93,409,815,270","Fru talman! Jag finner det värt att stryka under att Lars Tobisson fortsätter\natt identifiera sin och moderaternas politik med Thatchers och Reagans. Lars\nTobisson påstår att de för en lyckad politik, som har stort stöd i\nopinionsmätningarna. Antagligen vinner mrs Thatcher en jordskredsseger i\nStorbritannien. Jag måste då fråga: Blir 14 96 arbetslöshet ett mindre socialt\nproblem, om Margret Thatcher vinner valet? Blir den sociala utslagningen,\nfattigdomen och t. o. m. svälten i USA under Reagans politik bättre, om den\nstöds av en folkmajoritet?\n"
"https://betalab.kb.se/prot-198283--163#1-82-cblock_2-block_4",Text,1,"96,690,813,307","Vi har tidigare upplevt att moderata samlingspartiet är något slags\nSIFO-parti. Vad man tror är populära åsikter omfattar man gärna. Men\nförsök inte dölja avsikterna med den politik ni för genom att säga att den i\nandra länder omfattas av en folkmajoritet. Det är mycket möjligt att det går\natt föra en politik i USA, där man omhuldar 51 26 av befolkningen så att man\nfår de röster man behöver. Det går att köpa röster med skattesänkningar,\nvilket Reagan gör. Men det ändrar inte politikens konsekvenser för de\nenskilda människorna. Det gör inte moderata samlingspartiet rumsrenare i\nlängden. Jag tycker att ni nu ganska klart avslöjar var ni står.\n"
"https://betalab.kb.se/prot-198283--163#1-82-cblock_2-block_5",Text,1,"97,1007,813,271","Lars Tobisson försökte göra gällande att jag egentligen skulle ha förfalskat\nde positiva tecknen. Han hänger upp sin katastrofteori på en enda månad,\nmars, som uppvisade en del ofördelaktig statistik. Jag har emellertid hela\ntiden varit försiktig med att dra slutsatser, men på några områden är det en\nvändning till det bättre. Vi vet inte hur kraftig och bestående den kommer att\nbli. Jag har hela tiden varnat för att den kan visa sig vara icke bestående. Vi\nfår inte spela bort de fördelar som vi har vunnit genom devalveringen och\nandra åtgärder genom att störta oss ut i en ny inflation.\n"
"https://betalab.kb.se/prot-198283--163#1-82-cblock_2-block_6",Text,1,"98,1289,813,129","Eftersom Lars Tobisson tog upp exporten vill jag säga att den ökade med\n11 96 i volym under första kvartalet i år jämfört med första kvartalet i fjol.\nDet är en anmärkningsvärt snabb uppgång av exporten. Vi skall hoppas att\nden håller i sig.\n"
"https://betalab.kb.se/prot-198283--163#1-82-cblock_2-block_7",Text,1,"99,1424,814,310","Nils Åsling sade att han inte är imponerad av moderaternas politik. Nej,\ndet må så vara, men jag tycker att Nils Åsling också borde vara skrämd av\nmoderaternas politik. Upplever inte Nils Åsling cynismen och den oerhörda\nklasspolitiken i moderata samlingspartiets uppläggning? Stör det inte centern\nsåsom ett gammalt folkrörelseparti med anknytning till de breda lagren i\nsamhället att sitta i förmaket till den moderata politiken? Vore det inte dags\natt öppna dörren och kliva ut i litet friskare luft i stället för att ständigt bli\nmisstänkt för att vara en del av moderaternas potentiella regeringsunderlag?\nI varje fall är det så man beskriver det.\n"
