id,type,tag,box,content
"https://betalab.kb.se/prot-1971--108#1-27-cblock_4-block_4",Text,1,"321,88,570,23","att till herr industriministern få rikta följande fråga:\n"
"https://betalab.kb.se/prot-1971--108#1-27-cblock_4-block_5",Text,1,"321,119,813,119","Är statsrådet villig att tillsätta en parlamentarisk undersökningskommission\n med representanter för respektive riksdagsgrupp med uppgift att\nklarlägga de av mig påtalade förhållandena inom den statliga företagsverksamheten?\n\n"
"https://betalab.kb.se/prot-1971--108#1-27-cblock_7-block_10",Text,1,"323,515,813,288","Herr talman! Moderna läroböcker i företagsledning understryker\nnumera unisont att när man inför ADB-teknik för att underlätta\nföretagets drift på en eller flera punkter eller inom företaget som helhet\nmåste man från början samarbeta med de anställda. De anställda måste\nsjälva få vara med och säga ifrån hur datasystemet skall vara utformat för\natt tillgodose deras egna krav på en tillfredsställande arbetssituation. Gör\nman inte detta, uppstår en mängd medvetet eller omedvetet motstånd\nmot datorerna, som gör att dessa blir till mycket mindre nytta än som\nplanerats, och/eller kommer att kosta mycket mer än man beräknat.\n"
"https://betalab.kb.se/prot-1971--108#1-27-cblock_7-block_11",Text,1,"324,812,813,349","Dessa socialpsykologiska fakta gäller i oförminskad grad för samhällets\nanvändning av datorer. Här behövs i om möjligt ännu högre grad\nmedborgarnas förtroende och samarbete för att de stora, invecklade och\ndyra datasystemen skall fungera till allas bästa. Som JO Wennergren\nyttrat i ett föredrag: ”De som skall lämna uppgifterna om sig bör också\nha ett ord med i laget, både i en allmän debatt och genom sina\nföreträdare i riksdagen.” Dessa ord gällde speciellt den senaste FoB-räkningen\n och avsåg att motarbeta uppfattningen att endast konsumenter av\ndata skulle få vara med och bestämma hur datainsamlingen skulle\norganiseras, medan dataproducenterna, dvs. alla i riket mantalsskrivna,\nlämnades helt utanför den närmare utformningen av frågeformuläret.\n"
"https://betalab.kb.se/prot-1971--108#1-27-cblock_7-block_12",Text,1,"326,1171,813,250","Nu planeras en rad nya, utomordentligt omfattande statliga informationssystem.\n Jag vill särskilt nämna det centrala personregistret (CPR)\noch det personaladministrativa informationssystemet (PAI), varav det\nförsta omfattar samtliga medborgare och det andra samtliga statsanställda,\n I det senare kommer alltså att inflyta betydligt intimare personuppgifter\n än i det förra. En lärares vistelse ett par månader på mentalsjukhus\nfinns i ett sådant register, liksom omdömen om lokföraren som fick ett\nnervöst sammanbrott.\n"
"https://betalab.kb.se/prot-1971--108#1-27-cblock_7-block_13",Text,1,"327,1435,813,184","Om denna situation har professor Walter Goldberg vid handelshögskolan\n i Göteborg sagt: ”Ju starkare och mera centraliserat samhället blir, ju\nfler data om ”den svage” samhället självt genererar och använder med eller\nutan ”den svages” vetskap — som arbetsgivare, bidragsgivare, granskare,\nbedömare, domare och normgivare — desto större krav på neutralitet och\nkontroll över databankerna bör resas.”\n"
"https://betalab.kb.se/prot-1971--108#1-27-cblock_7-block_14",Text,1,"329,1632,812,57","Denna kontroll blir oöverkomligt dyr, om den inte planeras in i\nADB-systemen från början. Enligt vad direktör Per-Gunnar Vinge i\n"
