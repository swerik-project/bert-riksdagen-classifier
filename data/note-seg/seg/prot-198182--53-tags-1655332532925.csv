id,type,tag,box,content
"https://betalab.kb.se/prot-198182--53#1-67-cblock_7-block_7",Text,1,"320,104,816,90","den praktiska arbetslivsorienteringen utan att samtidigt anvisa de medel och\nmetoder som är oundgängligen nödvändiga för att förverkliga dessa\nambitioner.\n"
"https://betalab.kb.se/prot-198182--53#1-67-cblock_7-block_8",Text,1,"318,210,819,413","Jag och några medmotionärer har i motion 1981/82:74 i all enkelhet velat\npeka på detta otillfredsställande faktum. Vi har tagit oss friheten att anvisa ert\nsätt att komma runt de praktiska problemen med praon: en s. k. rullande\nprao. Jag har viss förståelse för att utskottet inte nu kan ta ställning för denna\nspeciella organisering av praon. Men jag kan inte förstå varför man tar så lätt\npå det mer övergripande problemet med anskaffningen av bra praktikplatser.\n Det hjälper inte med allmän välvilja och till intet förpliktande\ndeklarationer. Detta problem accentueras, som Gullan Lindblad varit inne\npå, av det djupt otillfredsställande förhållandet att det ute i kommunerna —\noch även bland centrala myndigheter och organisationer — råder mycket\ndelade meningar om arbetsfördelningen mellan arbetsförmedling och\nskolans syo-ansvariga när det gäller ackvisition av praktikplatser.\n"
"https://betalab.kb.se/prot-198182--53#1-67-cblock_7-block_9",Text,1,"317,633,818,130","Sammantaget kommer allt detta att leda till att det blir svårt — kanske rent\nav omöjligt — att uppnå det ambitiösa målet med den praktiska arbetslivsorienteringen.\n Detta kommer med all sannolikhet att leda till irritation i\nskolan, på arbetsförmedlingen och på arbetsplatserna.\n"
"https://betalab.kb.se/prot-198182--53#1-67-cblock_7-block_10",Text,1,"317,774,817,95","Ytterst kommer detta att drabba eleverna. Därför vill jag till sist uttala den\nförhoppningen att regeringen tar tag i de problem som påtalats här och inte\nsom hittills avfärdar dem med en axelryckning.\n"
