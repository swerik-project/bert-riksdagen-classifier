id,type,tag,box,content
"https://betalab.kb.se/prot-1971--146#1-45-cblock_5-block_5",Text,1,"338,80,813,257","att det är en fråga på ganska lång sikt att utkräva ett kostnadsansvar för\nbilismen som då skulle ge underlag för den subventionering som vi talar\nom. Därför föreställer jag mig att vi måste debattera fram hur vi vill ha\ndet i fortsättningen. Vill vi ha trafiksvaga bandelar kvar måste vi också\ninom riksdagen vara överens om att vi skall ge anslag till det. Det är också\nsådana beslut som efterlyses av SJ-ledningen. Mot den bakgrunden vore\ndet som sagt väldigt bra om vi kunde få en redovisning av tankegångarna\ninom den utredning som pågår i departementet.\n"
"https://betalab.kb.se/prot-1971--146#1-45-cblock_5-block_6",Text,1,"340,344,814,582","Detta med kommunerna och busstrafiken skall jag inte beröra så\nmycket, men det är väl ändå på det sättet att kommunerna ställs i en\nsituation där man tvingas välja mellan att utbetala bidraget exempelvis till\nSJ och att organisera egen kollektivtrafik — detta trots att regeringen inte\nfastställt den ekonomiska ansvarsfördelningen för stat och kommun.\nKommunerna får alltså här ta på sig ett ökat ansvar för en tillfredsställande\n trafikförsörjning, och detta är olustigt därför att hänsyn inte tas\ntill kommunernas olika geografiska och ekonomiska förutsättningar. Det\när där svårigheterna kommer in enligt min bedömning. Nu har jag läst att\ntransportnämnden inför upprättandet av förra årets statsverksproposition\nföreslog att man med hänsyn till den svåra ekonomiska situationen för\nbusstrafiken, som den varit de senaste åren, skulle höja bidraget från 2:50\ntill 3 kronor per vagnmil, och det sammanlagda beloppet skulle då\nföregående år ha utgjort 15 680 000 kronor. Det finns ett ordspråk som\nsäger att medan gräset växer dör kon, och jag tror att det kan finnas en\nsådan risk i det här sammanhanget och att vi därför ändå i avvaktan på\nbussbidragsutredningens förslag måste försöka få fram en höjning av\nanslaget till olönsam busstrafik.\n"
"https://betalab.kb.se/prot-1971--146#1-45-cblock_6-block_8",Text,1,"344,1000,810,119","Fru talman! De frågor som jag här ställt är ytterst ärliga och bottnar i\nden oro för transportförsörjningen som råder ute i landet. Den oron har\nvarit orsaken till att jag frågat om sådant som jag tyckt att jag inte haft\ntillräcklig kännedom om när frågor ställts till mig ute i landet.\n"
"https://betalab.kb.se/prot-1971--146#1-45-cblock_6-block_9",Text,1,"342,1129,812,382","Då är det emellertid ganska märkligt att kommunikationsministern\nstartade sina kompletterande svar med att lägga särskild tyngd i stämman\noch misstänkliggöra frågeställarna i stället för att svara på frågorna. Det\nförefaller som det numera inte skulle uppfattas ärligt, när man framställer\nfrågor. Frågeställarens avsikter misstänkliggörs, och man upplever det\nnästan så att vi har fått en ny debattmoral. Jag är främmande för det. Om\njag har sagt något galet, när jag borde veta bättre, så säg det i en saklig\nanda! Jag — och jag tror också folkpartiet i övrigt — kommer att\nförbehålla mig rätten att här i riksdagen framställa frågor om sådant som\nväl har debatterats tidigare men som jag tycker att det kan finnas nya\ninfallsvinklar på eller som bör förtydligas genom att nya spörsmål tas\nupp.\n"
"https://betalab.kb.se/prot-1971--146#1-45-cblock_6-block_10",Text,1,"345,1521,810,155","Efter ”utfallet” mot oss som vågat fråga kom kommunikationsministern\n in i ett sakligare tonläge, och det var mycket trevligt. Då\nbörjade jag känna mig mera hemma, och det hela blev mindre dramatiskt.\nKommunikationsministern sade då att vi slog in öppna dörrar. Det var\ntrevligt att höra, eftersom det i och för sig utgör besked med anledning av\n"
