id,type,tag,box,content
"https://betalab.kb.se/prot-1928--fk--10#1-14-cblock_4-block_5",Text,1,"294,227,1507,381","ett betydande jordbruk, där man under generationer utfört en odlaregärning\nav betydande mått, men där man är beroende såväl av biförtjänster som framför\n allt av goda avsättningsmöjligheter för sina produkter. Om man nu skulle\ntänka sig, att dessa industriområden för framtiden lades öde, skulle detta alldeles\n särskilt hårt drabba Kalixbygdens jordbrukare, som därvid finge vidkännas\n minskade avsättningsmöjligheter och sänkta pris på sina alster på\ngrund av transportkostnader till andra marknader. Och inte nog därmed. De\nskulle i gengäld, såsom även i handlingarna i ärendet framhållits och som\nredan skett, drabbas av ytterst höjda skatter.\n"
"https://betalab.kb.se/prot-1928--fk--10#1-14-cblock_4-block_6",Text,1,"296,604,1506,299","Men även frågan om arbetslösheten synes mig vara så betydelsefull, att dess\nlösande är värt stora offer. Det har rekommenderats att fortsätta på den inslagna\n vägen med nödhjälpsarbeten. Ja, nödhjälpsarbeten i all ära såsom\nnödvändiga i brist på något annat, men lyckas man, såsom här är ifrågasatt,\natt i deras ställe åstadkomma en produktiv verksamhet, som absorberar en\narbetslöshetssiffra på 800 eller 1,000 man, är detta så värdefullt ur flera synpunkter,\n att offren inte kunna anses för stora.\n"
"https://betalab.kb.se/prot-1928--fk--10#1-14-cblock_4-block_7",Text,1,"297,897,1509,427","Trots de betänkligheter, som väl kunna resas mot förslaget, och trots de\ntvivelsmål beträffande möjligheten att lyckas med företaget, som också kunna\n resas, anser jag dock, mina herrar, att uppgiften är så stor och nödvändigheten\n att komma till hjälp så trängande, att jag vädjar till herrarna att bifalla\n den kungl. propositionen. Det gäller —- såsom tidigare framhållits — en\nbefolkning, som utgör utposten för svenskt språk och svensk kultur. Det är\nen befolkning, som genom idogt arbete och sparsamhet brutit bygden och kämpat\n sig fram för kulturens seger där uppe, och det skulle sannerligen inte vara\ni landets intresse, om genom en ekonomiskt ruinerande period denna befolkning\nträngdes tillbaka i sin gärning.\n"
"https://betalab.kb.se/prot-1928--fk--10#1-14-cblock_4-block_8",Text,1,"343,1318,1461,47","Jag ber sålunda, herr talman, att få yrka bifall till utskottets hemställan.\n"
"https://betalab.kb.se/prot-1928--fk--10#1-14-cblock_5-block_9",Text,1,"295,1443,1510,132","Herr Hallin: Herr talman! Då jag i det skick, vari detta ärende nu föreligger\n för riksdagen, icke kunnat biträda statsutskottets majoritet i dess hemställan,\n skall jag be att med några ord få ange anledningen härtill.\n"
"https://betalab.kb.se/prot-1928--fk--10#1-14-cblock_5-block_10",Text,1,"298,1568,1510,469","Jag vill då genast förutskicka, att min ståndpunkt ej är dikterad av någon\n avoghet emot själva den hjälpaktion, som det här är fråga om. I detta\navseende vill jag hänvisa till att jag i fjol röstade för det då för riksdagen\nframlagda förslaget. Anledningen är endast den, att jag icke kan biträda de\nytterligare eftergifter från statens sida, som här hava ifrågasatts och vilka\njag anser på ett alldeles onödigt sätt krångla till denna sak. Det sades nyss\nav statsutskottets ärade ordförande, att när man sagt A, får man också säga B.\nJag kan för min del inte underskriva denna sats såsom någon absolut gällande,\n allmängiltig regel. Ty man måste ändå se till vad detta B innebär.\nOch för min del kan jag inte godtaga innebörden i det B, som man här är i\nfärd med att säga Ja till.\n"
"https://betalab.kb.se/prot-1928--fk--10#1-14-cblock_5-block_11",Text,1,"301,2032,1509,215","När riksdagen i fjol beslöt att lämna det understöd, som då ifrågasattes,\n2 miljoner kronor, gjorde riksdagen ett par uttalanden. Det ena var, att man\nhelst skulle undvika aktieteckning för statens räkning i detta företag; det\nandra gällde, att riksdagen önskade, att den uppgörelse, som skulle ske med\ndomänverket, skulle komma till stånd under fullt affärsmässiga former.\n"
"https://betalab.kb.se/prot-1928--fk--10#1-14-cblock_5-block_12",Text,1,"302,2242,1509,260","Vad bjudes man nu på i år? Jo, aktieteckning för statens räkning samt\nen överenskommelse med domänverket, som ifrån alla håll förklarats icke kunna\n betecknas såsom en affärsmässig sådan. Detta har föranlett, att jag icke\nkan biträda det föreliggande förslaget, då jag inte vill på ett sådant eklatant\nsätt, som här skulle ske, desavuera de uttalanden, som riksdagen i fjol\ngjorde.\n"
