id,type,tag,box,content
"https://betalab.kb.se/prot-198485--131#1-46-cblock_5-block_5",Text,1,"334,89,809,270","inte förekomma. Däremot får den som hör Lars Tobissons framställning av\ndet hela ett underligt intryck. Det kan låta som om detta skulle minska det\nstatliga upplåningsbehovet. Så blir förvisso icke fallet, utan statsupplåningen\noch budgetunderskottet är vad de är. Jag skall inte trötta åhörarna med en\npåminnelse om vem det var som ställde till med detta underskott. Det har\nsagts tillräckligt många gånger. När man har lyssnat till Lars Tobisson verkar\ndet dock som om både underskottet och de nuvarande förhållandena på\nkreditmarknaden enbart är ett resultat av den nuvarande regeringens politik.\n"
"https://betalab.kb.se/prot-198485--131#1-46-cblock_5-block_6",Text,1,"332,370,810,271","Vi gör den bedömningen att likviditeten i näringslivet fortfarande är för\nhög, och det är orsaken till att vi väljer metoden med likviditetsindragningar.\nMen när vi ser framåt, framför allt när det gäller den kraftigt ökade\ninvesteringsverksamheten i näringslivet — jag vill alltså påminna om att vi i\nfjol hade en uppgång av totalinvesteringarna i Sverige på närmare 4 96,\nnästan dubbelt så låg tillväxttakt som för bruttonationalprodukten — kan vi\nkonstatera att vi i år räknar med en praktiskt taget lika stor investeringsökning.\n En mycket stor del därav faller på industrin.\n"
"https://betalab.kb.se/prot-198485--131#1-46-cblock_5-block_7",Text,1,"330,651,810,266","Mot den bakgrunden har vi att räkna med att likviditetsbehoven för\nnäringslivets egen verksamhet kommer att öka. Samtidigt ökar ju även\nsysselsättningen. Dessutom växer produktionen. Vi räknar således med en\nuppgång i fråga om lagren. Allt detta kommer att konsumera likviditet för\nnäringslivets del. Vi räknar också med att den nuvarande utvecklingen — med\nhög aktivitet i näringslivet och fortsatta investeringsökningar — skall, och\nmåste, pågå ett antal år framöver. Därmed skall väl likviditetssituationen\nnormaliseras — även om det tar en viss tid.\n"
"https://betalab.kb.se/prot-198485--131#1-46-cblock_5-block_8",Text,1,"328,932,810,482","Det är riktigt som Lars Tobisson säger att den här typen av åtgärder kan\nskapa problem om återbetalningen — jag tänker på den tidpunkt när man får\nlyfta de insatta medlen — är sådan att det fortfarande skulle råda en allvarlig\nekonomisk obalans, framför allt mellan den offentliga och den privata\nsektorn. Vi har dock rimliga skäl att tro att den förbättring av balansen som\nhar uppstått under senare år kommer att fortsätta. Det är uppenbart att\nsärskilt kommunernas finansiella ställning kommer att kraftigt försvagas\n1987 och framför allt 1988. Med utgångspunkt i de bedömningar som jag\ntidigare har redovisat bör också likviditetssituationen i stort vara sådan att\nåterbetalningarna av medlen i fråga skall kunna göras utan att det skapar nya\nbalansproblem. Det är av de skälen som jag kan säga att vi inte räknar med\natt detta skall vara något bestående inslag. Inte heller planerar vi några nya\nåtgärder av den här typen efter det att arbetet med anledning av redan\nbeslutade åtgärder har slutförts.\n"
"https://betalab.kb.se/prot-198485--131#1-46-cblock_6-block_10",Text,1,"327,1494,808,131","Fru talman! Finansministern återkom till sin gamla tes att underskotten i\nstatsbudgeten bara är borgerliga regeringars fel. Jag har många gånger\nredovisat hur läget är. Det underskott vi nu har att dras med för betalningar\nav bl. a. räntor på statsskulden kan skuldfördelas på följande vis:\n"
"https://betalab.kb.se/prot-198485--131#1-46-cblock_6-block_11",Text,1,"327,1635,807,60","Vid de borgerliga regeringarnas tillträde, hösten 1976, var statsskulden i\nstorleksordningen 80 miljarder. På sex år därefter växte den med 250\n"
