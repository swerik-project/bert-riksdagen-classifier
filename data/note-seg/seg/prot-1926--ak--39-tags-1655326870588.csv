id,type,tag,box,content
"https://betalab.kb.se/prot-1926--ak--39#1-84-cblock_3-block_5",Text,1,"260,232,1509,799","Herr Olsson i Kullenbergstorp: Herr talman! Den föregående ärade talaren\n anmärkte på och var förvånad över min ställning i denna fråga. Jag får\nsäga, att jag blev verkligen något förvånad över den kompromiss, som träffades\nbeträffande frågan om avsättning till rusdrycksmedelsfonden. Det hade jag\nverkligen stor anledning att bli. Den, som icke hör till de inre cirklarna, när\nsådana kompromisser göras, har verkligen svårt att få reda på, vad orden\nbetyda. Vanligt folk, som jag, tror alltid, att orden ha en betydelse, att de\nicke blott stå liksom på parad. Detta har gjort, vilket jag sade i mitt första\nanförande, att jag ställt frågan under debatt i kammaren. Jag skall med\nstörsta jämnmod taga utgången. Men jag tror verkligen, att när man fattar\nett beslut, det är av vikt, icke minst för statsutskottet, att man har reda på,\nvad man avser med detta här i riksdagen. Det gick ju så lekande och lätt med\ndenna kompromiss beträffande avsättningen till rusdrycksmedelsfonden. Det\nsåg ut alldeles som om det var rent av avtalat, hur det skulle vara. Man tyckte\ntill och med, att alla lämnade sina meningar bakom ryggen. Om man från\nförsta början, sedan det nya tillkommit, slagit in på en sådan väg, att man\ninte oupphörligen, år efter år skulle behöva kivas om denna sak, om vilka\nslags anslag, som skola utgå ur denna fond och vilka icke skola utgå därur,\nså hade det väl varit en mycket god sak.\n"
"https://betalab.kb.se/prot-1926--ak--39#1-84-cblock_3-block_6",Text,1,"259,1032,1505,296","Jag skulle vilja vädja till herr Jansson i Falun, om inte det herr Rydén\nsade innebär en förnuftig kompromiss på denna punkt. Jag tycker, att herrarna\n skulle kunna gå med på det. Låt oss då begrava stridsyxan och låta\ndet få gå några år framåt. Det är väl ändå en sanning, att om man till en\nfond, vilken står utan att egentligen verka praktiskt, avsätter medel år efter\när, så är faran mycket stor för att fonden blir anammad och använd för ändamål,\n som med densamma icke avsetts.\n"
"https://betalab.kb.se/prot-1926--ak--39#1-84-cblock_3-block_7",Text,1,"256,1327,1506,212","Jag kan inte tro, att herr Jansson i Falun har någonting emot ifrågavarande\n kärlekstjänst. Det ligger väl ändå något i den skillnad, som finnes mellan\n de privata alkoholisthemmen och ifrågavarande statsanstalter. Man torde\nväl kunna göra gällande att statsanstalterna äro av någon annan karaktär än\nde privata anstalterna som just äro förbättringsanstalter.\n"
"https://betalab.kb.se/prot-1926--ak--39#1-84-cblock_3-block_8",Text,1,"257,1536,1505,129","Jag vädjar till herrarna att taga utskottets förslag sådant det föreligger och\ntycker, att vi inte skola kivas om detta mera i framtiden, åtminstone inte på\nåtskilliga år. Jag yrkar, herr talman, bifall till utskottets hemställan.\n"
"https://betalab.kb.se/prot-1926--ak--39#1-84-cblock_4-block_9",Text,1,"255,1743,1508,764","Herr Carlsson-Frosterud: Herr talman! Det är ju något nytt att finna\nherr Olsson i Kullenbergstorp ute i fredssträvandenas tjänst. Hans maning till\nenighet låter emellertid något sökt, då man vet, vilken ställning herr Olsson har\nintagit vid behandlingen av rusdrycksmedelsfonden vid denna riksdag. Då\nman föreslog visst tillägg till 2 8 i Kungl. Maj:ts förslag, motsatte sig herr\nOlsson det med all kraft. Då ville han inte, att några medel skulle tagas ur\nrusdrycksmedelsfonden för något ändamål. Men när det nu genom riksdagens\nbeslut åstadkoms det tillägget, att medel ur fonden kunna tagas för åtgärder\ntill nykterhetens befrämjande, kommer herr Olsson och vill taga medel för allt\nmöjligt ur fonden. När han första gången inte fick sin vilja fram och inte\nkunde förhindra, att tillägget blev gjort, så vill han nu utnyttja fonden på det\nsättet, att för motverkande av allt, som kan anses vara en sorglig följd av rusdryckshanteringen,\n medel skall tagas ur denna fond, t. o. m. när det gäller\nsmugglingens bekämpande. Jag menar då, att det är tämligen långsökt av\nherr Olsson att vädja till oss, som söka förfara i överensstämmelse med lagens\nanda och mening, att i enighetens tecken ge efter och giva honom rätt åtminstone\n på en punkt. Jag för min del finner i det nu föreliggande ärendet ingen\nanledning därtill, och jag vidhåller mitt yrkande.\n"
