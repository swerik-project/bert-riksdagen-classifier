id,type,tag,box,content
"https://betalab.kb.se/prot-1935--ak--33#1-45-cblock_1-block_1",Text,1,"99,235,1515,856","Ang. främjande av det svenska fisket. (Forts.)\nför statsmakterna att åstadkomma hjälp. När det gällt jordbrukets område,\nhar man motionerat om och beslutat utreda frågor om kylrum och exportanordningar\n av alla slag. Det är gott och väl och är enligt min mening alldeles\nriktigt, att statsmakterna intressera sig för detta, men då vore det också angeläget\n att intressera sig för en annan grupp, även om denna inte är så stor, att\nman kan kohandla med den. Det vore ändock anledning att intressera sig för\nde problem, som denna grupp brottas med. Och dessa problem äro inte minst\nviktiga, som de gälla det arbetande folket i landet. Det finns en massa fiskare\nmed inkomster på 5—6—7 hundra kronor om året. Det är visserligen något\natt leva på, men hur torftigt de än äro vana att leva, kan det inte bli en tillfredsställande\n inkomst för dem. Det är därför angeläget, att statsmakterna\nverkligen gå in för att göra något i denna sak. Herr Johansson i Uppmälby\nrekommenderade, att man skulle låta lantbruksstyrelsen och Kungl. Maj:t ordna\ndenna fråga. Men föreligger ett sådant faktiskt behov, som verkligen gör sig\ngällande från hela denna landsända, där man väl ändå bör ha kännedom om\ndessa förhållanden, då är det riksdagens sak att göra ett uttalande och begära\n en sådan utredning. Det brukar man i liknande fall göra i andra frågor.\nDet borde vara lika angeläget här, när det gäller en livsfråga för tusentals\narbetare, som ha sin utkomst av denna näring.\n"
"https://betalab.kb.se/prot-1935--ak--33#1-45-cblock_1-block_2",Text,1,"102,1084,1512,221","På av mig nu anförda skäl måste jag för min del tillstyrka, att dessa problem\n fortast möjligt tagas upp till behandling och att en utredning angående\ndessa kommer till stånd, en utredning, som kan ge resultat och lösa det centrala\n i frågan, nämligen förhållandet mellan det pris, som konsumenterna betala,\n och det pris, som producenterna få.\n"
"https://betalab.kb.se/prot-1935--ak--33#1-45-cblock_1-block_3",Text,1,"107,1296,1510,93","Jag ber därför, herr talman, att få yrka bifall till den reservation, som är\navgiven av herr Karlsson i Munkedal.\n"
"https://betalab.kb.se/prot-1935--ak--33#1-45-cblock_2-block_4",Text,1,"106,1422,1513,178","Chefen för jordbruksdepartementet, herr statsrådet Sköld: Herr talman!\nDet är icke vanligt, att man från regeringshåll yttrar sig över förslag i avseende\n å utredningar, men den debatt som här förts synes mig ha fått en sådan\nriktning, att det kanske ändå kan vara skäl, att jag säger några ord.\n"
"https://betalab.kb.se/prot-1935--ak--33#1-45-cblock_2-block_5",Text,1,"107,1591,1518,938","För det första vill jag säga, att det är allmänt bekant, vilka svårigheter\nfiskarna kämpa emot. Det förefaller emellertid av herr Ströms anförande,\nsom om han icke visste och det sålunda icke vore lika allmänt bekant, att det\nhar från statsmakternas sida vidtagits åtgärder i mycket stor omfattning för\natt hjälpa fiskerinäringen. Jag skulle för min del vilja fälla det påståendet,\natt inte ens för jordbrukets vidkommande vidtagits åtgärder av så drastisk\noch långtgående natur, som förekommit i fråga om fisket. Jag kan försäkra\nkammarens ledamöter, att det skulle ha blivit en verklig oro i vårt land, om\nstaten hade försökt på andra näringsområden göra så våldsamma ingrepp i\nbestående förhållanden, som vad staten faktiskt gjort beträffande fiskerinäringen.\n Nu är det en annan sak, nämligen att även om man gör mycket långt\ngående ting, när det gäller fiskarbefolkningen, når man inte så tillfredsställande\n resultat som man önskar, därför att fiskerinäringen är av mycket speciell\n karaktär som näring betraktad. Nu föreslås här, att man skall göra en\nutredning, som skall syfta till att klarlägga fiskerinäringens ställning i det\nsvenska folkhushållet. Jag vill för min del påstå, att en sådan utredning är\nomöjlig, helt enkelt därför, att fisket företer så skiftande aspekter, är så Vväxlande\n till sin natur, beror på så oförmodade omständigheter, vilket gör, att en\nplanläggning av fiskerinäringen är ytterligt svår. Låt oss taga ett exempel.\nHär kan man sitta och utreda saken, och en varker dag kontingerar England\nfiskimporten, och hela läget för Bohusläns fiske är då omkastat. Jag kan taga\nett annat exempel. Nyligen ha makrill-garnfiskarna måst lägga ner fisket.\n"
