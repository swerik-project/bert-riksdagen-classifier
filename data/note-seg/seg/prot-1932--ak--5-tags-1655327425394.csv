id,type,tag,box,content
"https://betalab.kb.se/prot-1932--ak--5#1-89-cblock_1-block_1",Text,1,"127,234,1513,2033","hela vår demokrati, som ligga i, att en av hörnpelarna för en demokratisk\nstatsordning, nämligen en demokratisk rättsordning, undergräves, och det sker\ngenom att man säger, att om ej en domstol fäller en dom »i överensstämmelse\nmed det vi vilja», kommer arbetarklassen att mista förtroendet för svensk\nrättsordning. Det är allvarligt att komma in på en sådan bog, ty därmed undergräves\n det demokratiska rättsmedvetandet och därmed vår demokratiska\nsamhällsordning. Det finnes knappast, kan man säga, för ett demokratiskt\nrättssamhälle en större olycka än detta. Och tyvärr är det ej blotta ord det\när fråga om, och det är detta, som jag speciellt vill peka på. Man kan säga,\natt etl parti icke alltid är ansvarigt för vad enskilda pressorgan säga, men om\ndet kommer utan protester från ledande håll, så finnes det ett ansvar. Men\ndet är värre, när man skrider från ord till handling. Här har förekommit, att\nSveriges största lokala arbetarsammanslutning, Stockholms arbetarkommun,\nföretagit och i pressen annonserat dag efter dag en insamling för betalning av\nvissa belopp, som laga domstol utdömt. Såvitt jag förstår innebär det ej annat,\n än att man på den vägen vill annullera ett straff, som laga domstol utdömt.\n Det är riktigt vad jag säger, det förtjänar ej något leende. Och om\nverkligen de närvarande tvivla på detta, ber jag att få nämna, att i det största\nantalet av demokratiska samhällen i Europa finnes det bestämda lagbestämmelser,\n som stadga straff för detta, t. ex. i Österrike, Ungern, Tyskland, Frankrike\n m. fl. länder. Jag ber att få läsa upp ett par av dessa bestämmelser för\natt visa, vad man inom sådana samhällen, där man har sinne för vad en demokrati\n kräver av sina medborgare, anser om dylika ting. I Österrike heter\ndet i en paragraf i strafflagen så: »Den som offentligen föranstaltar eller\noffentliggör insamlingar eller subskriptioner i syfte att därmed täcka eller\nersätta böter eller skadestånd, ådömda för straffbara handlingar, gör sig skyldig\n till brottsligt förfarande och straffas med fängelse från fjorton dagar intill\n tre månader. Om dylik förbrytelse begås genom tryckt skrift, straffas\nden med strängt fängelse från en till sex månader.» Och i Frankrike finnes\nen lag av 1881, som ännu är i gällande kraft, där det heter: »Det är förbjudet\n att föranstalta eller offentliggöra subskriptioner som ha till syfte att ersätta\n böter eller skadestånd, som lagligen ådömts; förbrytelsen straffas med\nfängelse från 8 dagar till sex månader och böter från 100 till 1,000 francs,\neller med ettdera av dessa straff.» Här träder således vår största lokala socialdemokratiska\n sammanslutning in för det, som i andra demokratiska länder\nanses vara en svår förbrytelse mot det demokratiska rättsmedvetandet. Och\njag skulle verkligen vilja till herr justitieministern framföra en vördsam förfrågan,\n om han har observerat den lucka i svensk lag, som här uppenbarligen\nförefinnes. Jag har för säkerhets skull rådgjort med strafflagsauktoriteter,\niven med en sådan, för vilken säkerligen den nuvarande frisinnade regeringen\nav naturliga skäl har den största respekt, och de ha ansett, att det är uppenbart,\n att här är en lucka i lagen, som bör utfyllas. Jag vill emellertid, då\ndet är klart, att dylika saker äro ställda på lång sikt, till herr Hansson i\nStockholm rikta en vädjan, om han ej, med den ansvarsfulla uppfattning som\njag tror att han har om dylika ting, vill använda sin stora auktoritet bland de\nsina för att söka avstyra dylikt, som verkligen alldeles bestämt måste avtrubba\n känslan för rätten här i Sverige, detta att man faktiskt annullerar en\ndom, som är fälld av laga domstol.\n"
"https://betalab.kb.se/prot-1932--ak--5#1-89-cblock_1-block_2",Text,1,"127,2272,1507,250","Jag skall ej gå in längre på detta. Jag skall ej heller fortsätta debatten.\nTill sist skall jag bara rikta en enda liten replik till herr Hansson, lika allmän\n som de ord han själv uttalade. Han frågade i slutet av sitt anförande:\nÄr krisen endast tillfällig eller innebär den ett sammanfallande av det gamla\nkapitalistiska systemet? Jag frågar i stället: Sammanhänger krisen med —\nden frågan kan man göra sig ——- sammanhänger den med, att det finnes för\n"
