id,type,tag,box,content
"https://betalab.kb.se/prot-1936--ak--12#1-46-cblock_1-block_1",Text,1,"266,200,1512,325","Ang. en allsidig utredning av vår författningsfråga. (Forts.)\nalla fall ett försök att arbeta igenom hela saken och se den i ett sammanhang, och\nframför allt fanns det en genomgripande strävan att knyta an till den svenska\nförfattningens bärande element och traditioner. Jag vill icke bestämt säga, att\nmotionärerna här ha brutit mot denna strävan att knyta an till den svenska författningen,\n men det finns luckor i deras tankegång och luckor i deras förslag. Man\nkopplar icke in utan vidare i författningen ett helt nytt element som detta ekonomiska\n råd.\n"
"https://betalab.kb.se/prot-1936--ak--12#1-46-cblock_1-block_2",Text,1,"261,535,1517,1252","Detta ekonomiska råd är för övrigt ett diskussionsuppslag, som givetvis har sitt\nintresse. Första gången den tanken kom fram var icke, som en del tro, från Winston\nChurchill i en tidningsartikel för två år sedan. Saken har diskuterats mycket,\nmycket längre tillbaka och även prövats i ett par länder, men med negativt resultat.\nJag tror det räcker att hänvisa till Finlands erfarenhet. Här i Sverige föreslogs\nsaken för något år sedan i en artikel av professor Cassel med en motivering, som var\nbestickande nog. Och visst kan man framföra en ganska bestickande motivering\nför ett ekonomiskt råd. Man säger, att det är omöjligt för den praktiska sakkunskapens\n män att i den nuvarande riksdagen få göra sig gällande på något sätt.\nRiksdagsarbetets natur är sådan, att de mycket upptagna männen icke kunna\ntillhöra riksdagen och där uträtta ett nyttigt arbete, om de samtidigt skola ha andra\nsaker att sköta, och det är den erfarenhet, som vi litet var fått göra, att riksdagsarbetet\n mer och mer tar sin man i anspråk och drar honom bort från andra uppgifter.\n Men om man tror, att detta skulle kunna avhjälpas och att man skulle kunna\nge det praktiska livets män större möjlighet att göra sig gällande i vårt politiska\nliv genom att först skära ned representationen — det är en sak för sig — och så\nskapa ett helt nytt element i författningen, ett ekonomiskt råd, då borde den naturliga\n gången vara, att man försökte att författningsenligt koppla in detta nya element\n på sådant sätt, att det verkligen blev en faktor i statslivet att räkna med.\nSåvitt jag kan se, ha motionärerna icke tänkt sig detta, utan deras ekonomiska\nråd är löst påhängt författningen och blir därför 1 praktiken, om det kommer till\nstånd, ingenting annat än en låt oss säga rådgivande instans, ett forum för diskussioner,\n som kunna bli intressanta, ibland kanske nyttiga, men som i regel icke komma\natt få något politiskt resultat. Saken är ju helt enkelt den, att om motionärernas\nförfattningsprogram här skulle realiseras, komme ju tyngdpunkten fullständigt att\nligga i den enkammare, som de tänkt sig, och det återhållande inflytande som det\nekonomiska rådet skulle kunna utöva, bleve säkerligen mycket minimalt. Det\nbleve helt och hållet de politiska maktförhållandena 1 enkammarriksdagen, som\nfinge avgöra vilken grad av hänsyn man skulle taga till det ekonomiska rådets framställningar.\n\n"
"https://betalab.kb.se/prot-1936--ak--12#1-46-cblock_1-block_3",Text,1,"261,1786,1513,251","Detta förslag om det ekonomiska rådet är allt för litet genomtänkt. Saken är\ntilltalande vid första påseendet, men när man försöker att tränga den närmare in\npå livet, får man klart för sig, att man vinner icke det man vill vinna, nämligen\nbättre representation för näringslivet. Vill man den saken får man se till att rationalisera\n riksdagsarbetet på sådant sätt, att det blir möjligt att bereda plats för\nflera representanter från näringslivet.\n"
"https://betalab.kb.se/prot-1936--ak--12#1-46-cblock_1-block_4",Text,1,"261,2036,1511,206","Jag skall icke gå in på frågan om en- eller tvåkammarsystem och icke på sänkningen\n av rösträttsåldern. Här har ju diskussionen icke rört sig om dessa frågor,\nutan den har hittills varit, jag måste säga det, en något personligt färgad polemik\nmellan representanter för två partier, och det är väl icke den sortens författningsdiskussion,\n motionärerna eftersträvat med sin motion.\n"
"https://betalab.kb.se/prot-1936--ak--12#1-46-cblock_1-block_5",Text,1,"260,2245,1511,210","Jag har försökt antyda två synpunkter på själva problemet. Men vad jag egentligen\n vill säga skall jag nu komma fram till med några få ord. Jag tror, att den\nsvenska riksdagen handlar felaktigt, om författningsproblemet år efter år skjutes\nundan såsom något mindre väsentligt. Det är icke så, att författningsfrågan nu\nsaknar aktualitet. Den har i själva verket ständig aktualitet. Utvecklingen går\n"
