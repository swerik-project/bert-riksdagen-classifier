id,type,tag,box,content
"https://betalab.kb.se/prot-1959--ak--8#1-59-cblock_5-block_6",Text,1,"131,581,723,1240","Herr talman! Frågan om de allmänna\nsamlingslokalernas beskattning har upprepade\n gånger prövats av riksdagen. Genom\n ändringar i bestämmelserna om\nnöjesskatt, gåvoskatt och arvsskatt har\nvissa betydelsefulla förbättringar skett.\nDet skulle säkerligen heller inte innebära\n några vådor för det allmänna\nom man också ändrade den direkta beskattningen,\n fastighetsskatten och inkomstskatten,\n så att de allmänna samlingslokalerna\n bleve skattefria. Jag tror\natt detta redan skulle ha skett om denna\n fråga inte hade fastnat i utredningskvarnen.\n I bevillningsutskottets betänkande\n påpekas att inte mindre än tre\nutredningar sysslar med frågor som\nberör eller kan beröra denna sak. Till\ndessa tre hör skattelagssakkunniga, som\ni sin tur är beroende av en utredning\nsom görs av 1957 års fastighetsskattesakkunniga.\n Nu har dessutom tillsatts\nen utredning för att undersöka finansieringsförutsättningarna\n för samlingslokaler.\n Bevillningsutskottet har förutsatt\n att den senast nämnda utredningen\nockså kommer att belysa frågan om\nsamlingslokalernas beskattning.\n"
"https://betalab.kb.se/prot-1959--ak--8#1-59-cblock_5-block_7",Text,1,"132,1828,722,515","Med tanke på de ekonomiska svårigheter\n som många av ägarna till de allmänna\n samlingslokalerna har tror jag\ndet är angeläget att beskattningsfrågan\nlöses med det snaraste. Jag förutsätter\natt de utredningar som här är nämnda\nskall bli klara med sina förslag tämligen\n snart och att vi sedan kan fatta\nett beslut som tar bort de orättvisor\nsom för närvarande drabbar de allmänna\n samlingslokalerna i jämförelse med\nvissa andra lokaler.\n"
"https://betalab.kb.se/prot-1959--ak--8#1-59-cblock_5-block_8",Text,1,"133,2358,720,73","Jag har alltså inget yrkande, herr\ntalman.\n"
"https://betalab.kb.se/prot-1959--ak--8#1-59-cblock_17-block_22",Text,1,"951,2453,676,78","Herr CARLSSON i Bakeröd (cp):\nHerr talman! Andra lagutskottet har\n"
