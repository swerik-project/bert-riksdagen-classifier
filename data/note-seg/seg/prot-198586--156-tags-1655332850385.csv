id,type,tag,box,content
"https://betalab.kb.se/prot-198586--156#1-32-cblock_1-block_2",Text,1,"95,249,811,193","I dag är det första gången efter Tjernobyl som riksdagens ledamöter har\nmöjlighet att besluta om den svenska kärnkraftens framtid. Jag vet att många\nmänniskor i vårt land hoppas på att det äntligen skall demonstreras vad en\navveckling med förnuft vill säga, så mycket mer som det nu inom socialdemokratin\n — de s.k. sidoorganisationerna, som i går gick ut — reses krav på en\nsnabbare avveckling än vad regeringen står för.\n"
"https://betalab.kb.se/prot-198586--156#1-32-cblock_1-block_1",Text,1,"95,114,810,126","När nu Tjernobylutsläppen motsvarar 1 000 Hiroshimabomber rekommenderas\n faktiskt inga spadar för nedgrävning av människor, inte heller i\nSverige, trots den höga radioaktiviteten. Det måste alltså bero på att\nkärnkraften är så fredlig och utsläppen så oavsiktliga.\n"
"https://betalab.kb.se/prot-198586--156#1-32-cblock_1-block_3",Text,1,"96,452,811,126","Det är framför allt Barsebäck som har blivit en symbolfråga även för dessa\nsocialdemokrater. Det handlar om att visa solidaritet med människorna i vårt\ngrannland Danmark. De flesta inser också att opinionstrycket är minst sagt\nbefogat, och jag tror inte att det bara handlar om opportunistiska skäl.\n"
"https://betalab.kb.se/prot-198586--156#1-32-cblock_1-block_4",Text,1,"96,587,812,227","Barsebäck måste stängas nu. Barsebäck är det farligast belägna kärnkraftverket\n i världen. Barsebäck är inte heller det säkra kärnkraftverk som\nBirgitta Dahl och andra har påstått. Det har en mängd brister, som vi har fått\nmer information om nu än tidigare. Den mesta och bästa informationen har\nemellertid kommit från Danmark, som har krävt av den svenska regeringen\natt Barsebäck skall stängas. Vi kan inte skryta över i Sverige att informationen\n har varit totalt öppen under de år som har gått med uppslitande debatt.\n"
"https://betalab.kb.se/prot-198586--156#1-32-cblock_1-block_5",Text,1,"98,823,811,193","Den danska kärnkraftsmotståndaren och folketingsledamoten Margrete\nAuken var här i går hos vpk. Vi hade en presskonferens, och hon uttalade att\nBarsebäck inte ens är tillräckligt säkert för att placeras i Sahara. Det är ett\ndrastiskt men helt relevant uttalande. Nu har hon också, tack vare de danska\nsocialdemokraternas inställning, fått med sig folketinget på att resa kravet på\nden svenska regeringen att Barsebäck måste stängas.\n"
"https://betalab.kb.se/prot-198586--156#1-32-cblock_1-block_6",Text,1,"99,1026,811,226","Herr talman! Jag vill sluta med att säga att den votering som kommer att\näga rum så småningom kommer att avslöja om de socialdemokrater som via\nsidoorganisationerna i går gick ut och krävde att Barsebäck skall stängas är\natt lita på som politiskt aktiva i fortsättningen. Var står alla kvinnoklubbister?\n Vad säger Maj-Lis Lööw? Vad säger broderskaparen Evert Svensson\noch min vän från Mark Berndt Ekholm? Kan kärnkraftsmotståndarna i\nSverige egentligen räkna på er?\n"
"https://betalab.kb.se/prot-198586--156#1-32-cblock_1-block_7",Text,1,"100,1261,810,93","Visa nu var ni står, visa att ni står för en förnuftig avveckling, dvs. en snabb\navveckling av den svenska kärnkraften. Jag vill yrka bifall till de reservationer\n som vpk har undertecknat i de båda betänkanden som vi här diskuterar.\n"
"https://betalab.kb.se/prot-198586--156#1-32-cblock_2-block_9",Text,1,"100,1430,812,290","Herr talman! Det är alltid lika intressant att lyssna på Viola Claesson. När\nhon var ledamot i kemikommissionen lärde jag känna henne och det intresse\nhon visade för de frågor vi där hade att lösa. Därför förvånar det mig vid detta\ntillfälle att Viola Claesson så ensidigt har talat om kärnkraften och inte den\nhär gången tar upp alla de risker som har med kemiska ämnen att göra, att\ninte Viola Claesson har talat om skogsdöd, om allt det svavel som vi släpper\nut, alla de kväveoxider som kommer ut, alla de tungmetaller som kommer ut\noch den risk för successiv uppvärmning av hela jorden som mer och mer\nkoldioxid kan medföra.\n"
