id,type,tag,box,content
"https://betalab.kb.se/prot-1943--ak--21#1-64-cblock_1-block_2",Text,1,"284,277,1510,884","kan emellertid icke se, att utskottet i det fallet skulle ha gjort sig skyldigt till\nnågon underlåtenhetssynd, medan reservanterna däremot mera skulle ha beaktat\ndenna angelägenhet. Jag ser ingenstans i reservanternas förslag, att man\ntagit upp speciellt den frågan. Jag vill emellertid påpeka, att utskottet i sitt\nutlåtande framhåller följande: »Givet är att en utredning för lösande av efterkrigsproblemen\n icke kan förbigå vårt lands ekonomiska beroende av utlandet\noch våra internationella förpliktelser. Handelspolitiken och för dennas bedrivande\n viktiga kulturella förbindelser, valutafrågan och andra därmed förknippade\n frågor böra sålunda övervägas. Återuppbyggandet av de olika internationella\n organisationerna bör jämväl ägnas tillbörligt intresse. Redan nu\nbör det från internationella arbetsbyrån begärda samarbetet i fredsberedskapsfrågor\n upptagas. Det synes nämligen vara av stor vikt även vid lösande av ett\nenskilt lands inre problem, att intim kontakt upprätthålles med organisationer\n och strävanden i andra länder. Våra möjligheter att rent humanitärt biträda\n vid lindrandet av det av krigstiden framkallade läget i många länder,\nsärskilt de nordiska, böra även beaktas, i synnerhet som ett snabbt återuppbyggande\n av näringslivet i de krigshärjade länderna måste vara av ekonomisk\nbetydelse vid lösande av vårt eget lands problem.» Jag vet icke om man kan\nsträcka sig längre, men så mycket torde väl i varje fall vara klart, att man\nFn majoritetens sida ingalunda förbisett denna i och för sig viktiga angelägenhet.\n\n"
"https://betalab.kb.se/prot-1943--ak--21#1-64-cblock_1-block_3",Text,1,"280,1166,1506,539","Till slut vill jag bara säga, att det är klart, att det kan råda delade meningar\n om medlen att göra alla samhällets och nationens medborgare delaktiga\nav rättvisa och trygghet. Vad vi vilja är, att vårt handlande skall inriktas\nmera på människorna än förut. Vi skola sörja för att nyttovarorna beredas\navsättning. Vi veta, att kriget har varit rått och brutalt, men det har dock\nlärt oss något: det har lärt oss sammanhållningens betydelse och känslan att\nlandet är vår gemensamma egendom. Krigshushållningen har i någon mån\nvisat, att om man klarar avsättningen, orka också företagare och arbetare\nproducera. Det är dessa erfarenheter, som enligt min mening måste lämna\nspår efter sig. Men vårt nationella broderskap skall icke bara begränsas till\nömsesidig fördragsamhet. Det skall vidgas till ömsesidig solidaritet. Där är,\ntror jag, så att säga den principiella vattendelaren mellan utskottets majoritet\noch reservanterna.\n"
"https://betalab.kb.se/prot-1943--ak--21#1-64-cblock_1-block_4",Text,1,"279,1715,1500,75","Herr talman! Jag ber med dessa ord att få yrka bifall till utskottets hemställan.\n\n"
"https://betalab.kb.se/prot-1943--ak--21#1-64-cblock_2-block_5",Text,1,"273,1841,1506,462","Herr De Geer: Herr talman! Orsaken till att jag kommit att tala mot\nmotionen nr 9 och utskottets utlåtande är framför allt, att rekommendationerna\n sträcka sig utanför fredskrisens ram. Man går betydligt längre. Herr\nNilsson i Stockholm yttrade nyss, att när det enskilda näringslivet får planeras\n på lång sikt, varför skulle icke då statsmakterna få planera på lång\nsikt — jo naturligtvis — men om planeringarna icke begränsa sig till åtgärder\n mot fredskrisen, dess bekämpande och dess följdverkningar blir det ett\nannat förhållande. Jag skymtar emellertid i synnerhet bakom motionen och i\nnågon mån bakom utskottets utlåtande planer och förslag som rikta sig mot\nsjälva grundvalen för vår nuvarande ekonomiska samhällsordning. Det är mot\ndessa rekommendationer och planer jag vill höja en varnande röst.\n"
"https://betalab.kb.se/prot-1943--ak--21#1-64-cblock_2-block_6",Text,1,"272,2303,1504,172","Jag accepterar utskottets kläm, ehuru med någon tvekan. Jag går med på\nsamordnande organ för efterkrigsproblemen och på långt gående statsingripanden\n i konjunkturstödjande syfte. Om jag sålunda går med på klämmen,\nställer jag mig emellertid reserverad till motiveringen, framför allt på grund\n"
