id,type,tag,box,content
"https://betalab.kb.se/prot-1943-höst-ak--35#1-119-cblock_5-block_5",Text,1,"125,921,1505,82","Herr Falk: Herr talman! I anledning av det yttrande, som herr statsrådet\nhade här i kammaren angående denna paragraf, ber jag att få säga några ord.\n"
"https://betalab.kb.se/prot-1943-höst-ak--35#1-119-cblock_5-block_6",Text,1,"127,1005,1510,847","Det framgick av statsrådets anförande, att han hade den uppfattningen att\nden ändring, som utskottet föreslagit, tillkommit i syfte att underlätta hälsovårdsnämndernas\n arbete, då det gäller att avväga byggnadsskyldigheten vid\narrendegårdar. Så är emellertid icke det egentliga syftet. Att uiskottet gjort\ndetta tillägg beror huvudsakligen därpå, att enligt nu gällande arrendelag\njordägaren har ingen som helst skyldighet i fråga om byggnadernas kvalitet\npå en arrendegård. Han kan utarrendera jorden med eller utan byggnader, och\nbyggnaderna kunna vara hur undermåliga som helst, om bara arrendatorn godtager\n dem. Detta förhållande har gjort, att när hälsovårdsnämnderna måst\ninskrida i fråga om hälsovådliga bostäder, så har man til syvende og sidst endast\n kunnat förbjuda bostädernas användning, men jordägaren har icke ansett\nsig skyldig att skaffa sin arrendator ny bostad i stället för den utdömda. Om\narrendatorn i sådant fall i jordägarens ställe har uppfört en ny byggnad i stället\n för den mottagna, har han icke varit berättigad till någon egentlig ersättning.\n Det är för att råda bot på detta missförhållande som utskottet enhälligt\nföreslagit detta tillägg, varigenom jordägaren blir skyldig att hålla viss standard\n på de arbetarbostäder som upplåtas, och därest han icke uppfyller detta\nlagens bud kan arrendatorn verkställa arbetet i jordägarens ställe och av denne\n få ersättning. Det är det väsentliga syftet, och det är också orsaken till att\nändringen kommit till stånd.\n"
"https://betalab.kb.se/prot-1943-höst-ak--35#1-119-cblock_5-block_7",Text,1,"177,1851,1039,42","Herr talman! Jag yrkar bifall till utskottets förslag.\n"
"https://betalab.kb.se/prot-1943-höst-ak--35#1-119-cblock_6-block_8",Text,1,"135,1936,1507,544","Herr Liedberg: Herr talman! Jag vill bara bekräfta, att det faktiskt inte\nligger så till att hälsovårdsnämnderna alltid ha kunnat få fram den bostadsförbättring\n som varit erforderlig. Formellt ha de givetvis haft möjlighet att\nålägga jordägaren eller arrendatorn att vidtaga förbättringar allt efter som de\nfunnit att det åvilar den ene eller andre att göra det, men, såsom herr Falk\nantydde, det har varit arrendekontrakt, där båda dessa parter icke enligt kontraktet\n varit tillförbundna att göra det och därför vägrat och där hälsovårdsnämnden\n för att icke åstadkomma något ännu värre, d. v. s. att det inte blir\nnågra bostäder alls disponibla, icke kunnat ingripa såsom den bort. Med detta\nstadgande, såsom det nu föreslås, fastställer man i princip vem som skall iordningställa\n lägenheterna för arbetarna, där arbetarbostad ingår i arrendet. Att\narrendatorn liksom tidigare skall svara för underhållet är ju också utsagt, och\ndärmed skapar man en klarhet i förhållandena i fråga, som jag nog anser\n"
