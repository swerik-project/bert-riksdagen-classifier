id,type,tag,box,content
"https://betalab.kb.se/prot-1937--fk--20#1-26-cblock_1-block_1",Text,1,"282,232,1508,606","Om revision av kyrkohandboken. (Forts.)\ndet är möjligt sammanfaller med humanitet och förnuft. Det är ett av skälen.\nEtt annat skäl är, att om det nu skulle bli en skilsmässa mellan stat och kyrka\noch det på den gamla statskyrkans grund skulle uppstå vad man kanske skulle\nkunna kalla en luthersk frikyrka, ehuru med oerhört mycket större makt än\nde gamla frikyrkorna, så ligger det nära till hands att tro, att den frikyrkan\nskulle bli en stat i staten av en helt annan och större betydelse än de gamla frikyrkorna.\n Den frikyrkan skulle säkert i sin ledning få utomordentligt skickliga,\n intellektuellt betydande män, som skulle kunna sätta kraft och målmedvetenhet\n i spetsen för denna stat inom staten. Härigenom skulle det möjligen\nkunna uppstå en dualism, som inte bleve nyttig för en utveckling i den riktning,\n som jag helst ser, och det är för mig ytterligare ett skäl för att man\nicke på något sätt vare sig genom politiska åtgärder eller genom åtgärder från\nkyrkans sida skall forcera fram frågan om skiljandet av staten och kyrkan.\n"
"https://betalab.kb.se/prot-1937--fk--20#1-26-cblock_1-block_2",Text,1,"280,827,1507,210","Alltså står jag på den ståndpunkten, att vi icke skola draga upp statskyrkoproblemet\n från utgångspunkten av att vi önska en skilsmässa. VWVi skola\nförsöka hålla ihop, men det går inte — och nu kommer jag åter till vad jag\nbörjade med i detta avsnitt — om man skall draga ut den linje, som utskottet\nhär har börjat att skissera.\n"
"https://betalab.kb.se/prot-1937--fk--20#1-26-cblock_1-block_3",Text,1,"276,1039,1509,561","Det står i utskottets utlåtande ett par ord om »det svenska kyrkofolkets\nrepresentation». Min ärade medmotionär har behandlat den frågan tillräckligt\n utförligt, så att jag behöver inte särskilt gå in på den. Jag kan instämma\n i vad han har sagt. Jag vill dock understryka, att det är ganska farligt\natt laborera med sådana begrepp som »kyrkofolket». Det begreppet är i varje\nfall främmande för de lagar och författningar, som reglera kyrkans och statens\n liv i detta land. Vad är »kyrkofolket»? Är det de, som permanent eller\ntillfälligt gå i kyrkan? Är det skattebetalarna till kyrkan? Är det de som\nofficiellt bekänna sig eller nödgas bekänna sig till den rena evangeliska läran?\n Jag skall be att få en klar definition här på vad man menar med kyrkofolk,\n och jag förmodar, att om man definierar det begreppet, kan man inte\nsäga, att den svenska kyrkans angelägenheter bara angå det folk, som regelbundet\n besöker de svenska kyrkorna. Det skulle vara alltför äventyrligt.\n"
"https://betalab.kb.se/prot-1937--fk--20#1-26-cblock_1-block_4",Text,1,"273,1591,1509,594","Uppenbarligen är den svenska kyrkans handbok en av de förnämsta orsakerna\n till den spänning, som råder mellan kyrkoliv och vad Jag skulle vilja\nkalla för statsliv i våra dagar, och skall en anpassning ske, så måste den taga\nhänsyn till kraven på en revision av kyrkohandboken. Jag tror, att riksdagen\nhar full rätt att begära en sådan revision. Om jag har fattat innebörden i regeringsformens\n $ 87 andra stycket rätt, så ges riksdagen här full initiativrätt\ni kyrko- och kyrkolagstiftningsfrågor, och sådana speciella utflykter, som\nkammarens första tillfälliga utskott har gjort i sitt utlåtande, medges ingalunda.\n Det står ju i alla fall tydligt: »Riksdagen äge ock gemensamt med\nKonungen stifta, förändra eller upphäva kyrkolag; dock att därvid erfordras\nsamtycke jämväl av allmänt kyrkomöte.» Jag tror inte, att vi behöva något\nannat rättesnöre. Hade kammarens första tillfälliga utskott använt det rättesnöret,\n så tror jag inte heller, att utskottet skulle ha skrivit som det gjort\n1 det av mig anförda stycket.\n"
"https://betalab.kb.se/prot-1937--fk--20#1-26-cblock_1-block_5",Text,1,"271,2185,1507,344","Jag är för min del till sist, herr talman, övertygad om att mera frihet för\nden enskilde — och därpå gå ju ytterst de här strävandena ut — ligger i protestantismens\n linje. Protestantismen innebar en avgörande brytning mot gamla\n absoluta andliga auktoriteter, den var ett avgörande slag för större andlig\nfrihet åt människan. Det är fullkomligt orimligt att tro, att den gärning,\nför vilken den protestantiska reformationen har gjort en så strålande insats,\nskulle vara avbruten just på denna tidpunkt, att ingenting annat och ingenting\n mer skulle kunna göras för att gå vidare på denna väg. Jag är övertygad\n"
