id,type,tag,box,content
"https://betalab.kb.se/prot-1971--58#1-31-cblock_1-block_1",Text,1,"106,92,813,122","vägbyggandet som jag nämnde förut måste omprövas med sikte på en\nsnabbare upprustning och utbyggnad av vägnätet i regioner där det är\nangeläget att stärka näringslivet och bebyggelsen. Detta har vi velat\nunderstryka.\n"
"https://betalab.kb.se/prot-1971--58#1-31-cblock_1-block_2",Text,1,"103,223,815,418","Om jag sedan, för att göra mitt inlägg kort, skulle gå över på de andra\nyrkanden som ställts, så är det riktigt som här sagts, att reservanterna\nbegär en uppräkning av anslaget till det statliga vägbyggandet. Samma är\nförhållandet när det gäller anslagshöjningen för byggande av vissa\nlänsvägar, och som inte minst herr Dahlgren var inne på gäller det driften\nav de enskilda vägarna, där man också önskar en höjning utöver vad som\när föreslaget i propositionen. De här ökade anslagen kan ju i och för sig\nvara hur berättigade som helst, men mot bakgrund av vad jag tidigare\nredovisat har utskottsmajoriteten denna gång stannat för att tillstyrka de\nramar för hela vägbyggnationen och allt vad därtill hör som dragits upp i\npropositionen. Vi har emellertid å andra sidan starkt understrukit — som\njag förut framhållit — att vi begär att Kungl. Maj:t närmast kommer med\nett förslag angående Vägplan 1970.\n"
"https://betalab.kb.se/prot-1971--58#1-31-cblock_1-block_3",Text,1,"104,651,812,382","Herr Dahlgren sade att det finns ingen vilja från utskottsmajoritetens\nsida. Det skulle alltså innebära att vi över huvud taget saknar intresse för\nde här stora samhällsfrågorna. Jag tror att det är ett påstående som\nsaknar täckning, för det har ju varit så under senare år att vägväsendet har\ntillförts medel till den i och för sig stora vägbyggnation som vi kan\nregistrera runt om i samhället. Det är en vägbyggnation som jag tror att vi\nhar all anledning att känna en viss tillfredsställelse inför. Självfallet är det\npå alla områden och inte minst när det gäller vägbyggnationerna så, att\nman vill gå snabbare fram än vad regeringen vid sitt ställningstagande har\nansett kunna samhällsekonomiskt försvaras. Vi har böjt oss för denna\nargumentation och stannat inför att yrka bifall till det anslagsäskande\nsom har framförts.\n"
"https://betalab.kb.se/prot-1971--58#1-31-cblock_1-block_4",Text,1,"103,1047,811,283","Herr Gustafson i Göteborg var litet ledsen över att det inte skulle bli\nnågon stor vägdebatt i år, som han hade hoppats, och han har också här\nställt vissa frågor till statsrådet, som kommer att besvaras under debatten,\nföreställer jag mig. Men det finns å andra sidan inte något direkt underlag\nför en större vägdebatt vid årets riksdag, därför att utgångsläget är inte\nsådant. Vi måste ligga något lägre för kommande år än vad många i sina\nförhoppningar har tänkt sig. Därför får väl den stora vägdebatten stå över\ntill ett kommande år, och då kanske herr Gustafson också får den\nredovisning över Vägplan 1970 som han är ute efter.\n"
"https://betalab.kb.se/prot-1971--58#1-31-cblock_1-block_5",Text,1,"102,1340,810,354","Herr Lothigius gjorde ett stillsamt inlägg, där han ställde sina\nförhoppningar till en icke-socialistisk regering, som skulle frälsa landet\noch inte minst vägarna från det hårda förmynderskap som man fått finna\nsig i under så många år. Ja, även det är väl en from förhoppning, som herr\nLothigius med full rätt får hysa. Vi får väl se hur det går med den saken.\nDen dagen den sorgen. Men jag har oerhört svårt att betygsätta det som\nskett inom vägbyggnadsområdet på ett sådant sätt som oppositionen\ngärna vill ansluta sig till. Utskottsmajoritetens uppfattning är att stora\nanslag under många år har utgått till vägbyggnader. Det är pengar som\nockså har kunnat tillgodose den ökande trafiken. Det är med andra ord\nsjälva takten vi tvistar om. Vi kör på en lägre växel — om jag får använda\n"
