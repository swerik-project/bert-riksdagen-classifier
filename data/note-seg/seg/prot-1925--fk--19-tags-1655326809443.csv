id,type,tag,box,content
"https://betalab.kb.se/prot-1925--fk--19#1-55-cblock_1-block_1",Text,1,"110,231,1507,1011","lorna, skall man finna ett annat förhållande. Där ha vi universitetsbildade lärare,\n som på ett helt annat sätt kunna taga hand om ungdomen. Om de också ej på\nden korta tid folkhögskolan arbetar kunna bibringa eleverna några betydande\nkunskaper, så kunna de dock visa dem huru de själva på egen hand kunna fortsätta\n sitt kunskapssökande och förvärva en förhållandevis god allmänbildning.\nMen för något sådant äro eleverna i andra året av fortsättningsskolan för unga,\noch de bliva därför mer eller mindre främmande för hela idén. De veta inte vad\ndet gäller och kunna överhuvud taget inte tillgodogöra sig den undervisning.\nsom eventuellt kan bibringas dem av vederbörande folkskollärare, som egentligen\när barndomslärare och icke ungdomslärare. Det är därvidlag det brister beträffande\n fortsättningsskolan. Det första året kan det, som jag nyss nämnde, gå\nför sig, ty det är en fortsättning av barndomsskolan, men så snart den unge gossen\n eller flickan är konfirmerad och det har förflutit en sommar och en höst,\ninnan han eller hon skall besöka den andra årskursen i fortsättningsskolan, är\nden tidpunkt förbi, då de kunna sägas vara lämpade för denna undervisning. Jag\när den förste att erkänna, att det är av stor vikt att taga hand om ungdomen\nunder dessa år, som äro särskilt farliga, men jag kan alldeles icke inse, att den\nundervisning, som bibringas eleverna under dessa korta veckor eller timmar,\nkan hava någon fostrande betydelse. De äro dock hänvisade till sig själva och\ntill hemmet eller till sina husbönder eller förmän den återstående delen av året,\nsom är den ojämförligt längsta. Sedan är det dessa långa avstånd på landsbygden,\n denna eftermiddagsundervisning och dessa ensamma vägar, där helt få ungdomar,\n pojkar och flickor, skola vandra tillsammans. Det är ingenting som är\nägnat att främja en sund och sedlig fostran. Det kan vara raka motsatsen!\n"
"https://betalab.kb.se/prot-1925--fk--19#1-55-cblock_1-block_2",Text,1,"113,1240,1503,80","Jag har alltså, herr greve och talman, synnerlig anledning att yrka bifall\ntill reservationen.\n"
"https://betalab.kb.se/prot-1925--fk--19#1-55-cblock_2-block_3",Text,1,"112,1411,1507,505","Herr Bondeson: Herr greve och talman! Jag skall endast en kort stund\nupptaga kammarens tid, då debatten dragit så långt ut. Men när landsbygdsrepresentanter\n framhållit olägenheter av den tvååriga fortsättningsskolan, vill\njag säga, att jag tycker, att det är mycket oklokt av landsbygdens representanter\n att på minsta sätt vilja försämra skolväserdet på landsbygden. Vi\nha i den socken, där jag bor, för rätt länge sedan genomfört den tvååriga\nfortsättningsskolan, och det är klart, att den medför olägenheter lika väl som\nfördelar. Att det gnisslar ibland, må vara sant, men då får man alltid försöka\n finna någon utväg. Att det är en ekonomisk uppoffring för föräldrarna\natt hålla sina barn i skolan, när de äro så gamla, att de kunna hava förvärvsarbete,\n är sant, och det finnes fall, då kommunen måste träda hjälpande emellan,\n för att barnen skola kunna gå i skolan.\n"
"https://betalab.kb.se/prot-1925--fk--19#1-55-cblock_2-block_4",Text,1,"115,1919,1505,210","Vad herr Karl Johan Ekman anförde om kostnaderna för nya lokaler och\nlärare, har herr Sandegård redan bemött. Var och en som är från landsbygden\n vet väl, att det användes precis samma skolhus och precis samma lärarkrafter\n för undervisningen i fortsättningsskolan som i den andra skolan. På\ndenna punkt komma inga nya kostnader att drabba kommunerna.\n"
"https://betalab.kb.se/prot-1925--fk--19#1-55-cblock_2-block_5",Text,1,"117,2128,1504,168","Utvecklingen får visa, i vad mån nya anordningar äro behövliga. Men att\nredan nu. innan fortsättningsskolan obligatoriskt blivit tvåårig, begära iändringar\n är väl för tidigt. Man får väl här som i andra fall pröva sig fram\noch så småningom komma till de bästa formerna.\n"
"https://betalab.kb.se/prot-1925--fk--19#1-55-cblock_2-block_6",Text,1,"118,2297,1505,209","Jag har velat säga detta för att visa, att det dock på landsbygden finnes\nen stark känsla av att vi vilja hava lika goda skolor och lika stora förutsättningar\n för våra barns fostran i skolorna, som städerna i många år haft. Man\nkan icke underskatta värdet av att dessa ungdomar på fjorton. femton år\nkänna skolplikten och skoltvånget över sig.\n"
