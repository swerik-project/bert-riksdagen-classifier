id,type,tag,box,content
"https://betalab.kb.se/prot-198182--6#1-25-cblock_2-block_2",Text,1,"59,109,813,129","Swedish Match och andra företag är sysselsatta med att analysera situationen\noch se över vilka alternativa sysselsättningsmöjligheter som kan finnas och\nvilken alternativ användning anläggningarna kan få. Kommunen är också väl\nengagerad i det arbetet.\n"
"https://betalab.kb.se/prot-198182--6#1-25-cblock_3-block_3",Text,1,"60,250,814,165","Vad sedan bostadsbyggandet beträffar vill jag säga, att om vi i år kommer\nupp till en lägenhetsvolym på 45 000 lägenheter, motsvarar detta vår\nefterfrågan. Att med konstlade medel stimulera efterfrågan, vilket efterlysts\npå sina håll, är ju inte möjligt i ett skede då vi i skilda avseenden måste\nanpassa konsumtionen till de tillgängliga resurserna.\n"
"https://betalab.kb.se/prot-198182--6#1-25-cblock_4-block_5",Text,1,"66,495,813,165","Herr talman! Jag är medveten om att det pågår diskussioner om alternativa\nsysselsättningar. Men min fråga gällde vilka åtgärder man är beredd att vidta\nför att behålla dörrtillverkningen. Det är ju så att vi importerar väldigt\nmycket dörrar. Det finns alltså ett behov av dörrar, trots att bostadsbyggandet\n har sjunkit så kraftigt.\n"
"https://betalab.kb.se/prot-198182--6#1-25-cblock_4-block_6",Text,1,"67,671,814,230","Då vill jag fråga: Tycker inte industriministern att det är oroande att vi får\nen sådan väldig koncentration av tillverkningen till några få arbetsställen?\nRimmar det inte litet illa med centerpartiets uttalade intresse att decentralisera?\n I andra sammanhang arbetar ni ju mycket för att decentralisera —\nibland när det inte ens finns något att decentralisera. Här kan man ju\nverkligen slå vakt om tillverkningen vid en mindre enhet och undvika\nkoncentration.\n"
"https://betalab.kb.se/prot-198182--6#1-25-cblock_4-block_7",Text,1,"69,913,814,130","Men jag förstår att Nils Åsling har svårt att ingripa. Man skall ju inte\ningripa mot företagen, enligt regeringens idéer. Man skall bara ingripa —\nenligt Nils Åslings uttalande i ett inslag i radion i går — när företagens\nhandlande strider mot centrala samhällsintressen.\n"
"https://betalab.kb.se/prot-198182--6#1-25-cblock_4-block_8",Text,1,"69,1055,815,169","Då frågar man sig: Är inte rätten till ett jobb ett centralt samhällsintresse?\nÄr inte den koncentration och monopolisering som nu sker ett hot mot\ncentrala samhällsintressen? Har inte centern kvar sina tidigare uttalade idéer\nom att man skall behålla tillverkningen där människorna bor och inte\nkoncentrera och arbeta för monopol?\n"
"https://betalab.kb.se/prot-198182--6#1-25-cblock_5-block_10",Text,1,"71,1301,814,205","Herr talman! Lena Öhrsvik tar upp en intressant fråga. Vad Lena Öhrsvik\negentligen säger är i klartext en uppmaning till regeringen att i sitt agerande\ninte ta hänsyn till de lagar och förordningar som stiftats i denna riksdag. Det\när ganska anmärkningsvärt. Vi måste ju ändå i våra relationer med företag\nfölja de rättsregler som denna kammare har instiftat. Jag ber Lena Öhrsvik\ntänka över noga vad hon säger här.\n"
"https://betalab.kb.se/prot-198182--6#1-25-cblock_5-block_11",Text,1,"72,1517,814,200","I övrigt är det, som jag sade tidigare, inte möjligt att ge sig in i en\ndetaljredovisning av detta ärende. Självfallet tycker jag inte att det är bra om\nman får en monopolsituation när det gäller denna produkt, innerdörrar. Men\nmed tanke på de utvecklings- och investeringsplaner som föreligger på andra\norter och inom andra företag — också i Nybro — tror jag inte att risken att det\nskall behöva uppstå en monopolsituation är särskilt stor.\n"
