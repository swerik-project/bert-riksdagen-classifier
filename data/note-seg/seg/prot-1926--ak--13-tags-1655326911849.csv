id,type,tag,box,content
"https://betalab.kb.se/prot-1926--ak--13#1-38-cblock_3-block_3",Text,1,"289,240,1512,425","Det har visserligen sagts, att man måste uppskjuta dem till 1929 med hänsyn\n till omorganisationsarbetet, men det är, såvitt jag har fattat rätt, inte sagt\ni så bestämda former, att det har ultimatumkaraktär, d. v. s. man har inte förklarat,\n att det är omöjligt att så göra. Det är svagheten i den position, som\nför resten söker sitt starkaste argument uti en, som man säger, behövlig uppräkning\n av traktamentsdelen. Det starkaste argumentet på motsidan borde\ngivetvis vara att fälttjänstövningar 1926 äro absolut ofrånkomliga, men det\nförefaller mig, som om frågan icke ligger så, att detta med fog kan sägas,\ndärför är också försvarsministerns förslag synnerligen starkt grundat. Jag\nber, herr talman, ytterligare att få yrka bifall till reservationen.\n"
"https://betalab.kb.se/prot-1926--ak--13#1-38-cblock_4-block_4",Text,1,"294,727,1514,1104","Herr Lindman: Herr talman! När riksdagen i fjol fattade sitt beslut med\nanledning av Kungl. Maj:ts proposition nr 50, angående ny härordning, beslöt\nriksdagen, att detta anslag skulle utgå med 700,000 kronor om året. Det var\nväl då riksdagens mening, att man skulle för varje år använda ett belopp av\n700,000 kronor för härens och befälets övning och inte för besparing. Besparingar\n måste visserligen uppkomma på ett reservationsanslag, som herr Anderson\n i Råstock anförde, men riksdagens mening har väl varit, att det skall användas\n för sitt ändamål, att det är en nyttig sak och en nödvändig sak, att\nhären erhåller den övning och utbildning, som ligger i anordnandet av fälttjänstövningar,\n och inte att det skall inbesparas. Sålunda menar jag, att om riksdagen\n bara i detta fall vidhåller vad riksdagen vid tillskapandet av härordningsförslaget\n i fjol var inne på och då biföll, nämligen ett anslag av 700,000\nkronor om året, skulle det vara alldeles uppenbart, att riksdagen skulle anslå\n700,000 kronor minst vid detta år, då ännu inte reduktionen har trätt i kraft\nbeträffande truppförbanden. Egentligen skulle riksdagen anslå mera, då reduktionen\n av härens styrka ej trätt i kraft, när detta anslag skall användas,\nmen jag skall lämna denna sak åsido. Det är för mig alldeles självklart, att\nman har menat att använda detta anslag för att öva hären. Jag skall endast\ninskränka mig till det påpekandet, som är gjort i motionen, att de 640,000,\nsom nu äro begärda, inte 700,000 utan 640,000, inte äro jämförbara ens med\ndet, som riksdagen i fjol beslutade, på grund av att dessa traktamentsersättningar,\n som herr Jönsson i Revinge har påpekat, förut utgått från andra anslag\nmen nu skola tagas av detta. Det är uppenbart, att det anslag, som man i\nrealiteten lämnar, jämfört med vad man förut lämnat, är relativt mindre än de\n640,000. Det synes mig därför, herr talman, alldeles i strid mot vad riksdagen\nuttalat i fjol, om riksdagen nu gick på bifall till reservationen.\n"
"https://betalab.kb.se/prot-1926--ak--13#1-38-cblock_5-block_5",Text,1,"302,1885,1510,553","Chefen för finansdepartementet herr statsrådet Wigforss: Herr talman!\nJag ville bara säga ett par ord om ett argument, som några gånger anförts\ni debatten, och det är, att eftersom riksdagen vid försvarsreformens genomförande\n föreslog, att till fälttjänstövningar skall utgå 700,000 kronor, skall\nman i år inte kunna tänka sig någon lägre siffra. I denna punkt rör det sig om\nett obetydligt belopp, men om den principen genomfördes, att alla anslag, som\nriksdagen förra året beslöt skola gå ut sedan den nya härordningen blivit genomförd,\n skulle utgå omedelbart och innan de motsvarande besparingarna\ngjorts, då bleve det omöjligt att göra upp en budget under nuvarande förhållanden.\n Det är bara detta, jag vill påpeka, att det är och blir nödvändigt att\nunder denna övergångstid, när så mycket av det gamla står kvar och kräver\nkostnader, försöka spara och draga in även på de poster, som man vet komma\natt stiga i det ögonblick den nya härordningen är genomförd.\n"
"https://betalab.kb.se/prot-1926--ak--13#1-38-cblock_5-block_6",Text,1,"308,2432,1505,91","För övrigt vill jag konstatera, att detta är den första debatten, där det rör\nsig om höjningar med större belopp på Kungl. Maj:ts budget. Vill riksdagen\n"
