id,type,tag,box,content
"https://betalab.kb.se/prot-1928--fk--38#1-65-cblock_1-block_1",Text,1,"101,223,1507,668","Det är också betecknande för hela herr Ljunglunds uppträdande i denna sak,\natt han gång efter annan kommer med uttrycket »den s. k. handelsdelegationen».\n Vad finns det för anledning att använda ett dylikt uttryck, herr\nLjunglund? Denna handelsdelegation är lika legitim som vilket annat lands\nhandelsdelegation här i landet som helst. Om herr Ljunglund har det stora\nintresse för svenska folkets angelägenheter och välfärd, som han vill synas\nlägga i dagen, bör han kunna förstå, att han med ett dylikt uppträdande som\ndet han låtit komma sig till last här i dag och även annars, icke minst i sin\ntidning, gör det svenska folket en synnerligen stor björntjänst. Jag kan möjligen\n förstå, att herr Ljunglund resonerar som så, att vi kanske kunna lida\nekonomisk förlust till följd av detta uppträdande men att man i den politiska\nrenlärighetens intresse, ur högersynpunkt sett, kan taga den risken. Men\nherr Ljunglund representerar dock icke hela svenska folket, och när man nu\ngått in för legitima förbindelser med ett land som Ryssland, får man också\nfinna sig i den förpliktelse att iakttaga politisk anständighet i sitt uppträdande,\n som en dylik förbindelse ålägger båda parterna.\n"
"https://betalab.kb.se/prot-1928--fk--38#1-65-cblock_1-block_2",Text,1,"98,894,1511,877","Nu har herr Ljunglund den uppfattningen, att den andra parten icke uppträtt\n med den konsideration man har rätt att kräva. Men det är tills vidare\nåtminstone endast herr Ljunglunds privata funderingar, ty av de uttalanden,\nsom här presterats från såväl polisen som annat håll, framgår icke, att något\nkan läggas vederbörande till last. Vid sådant förhållande vittnar det om en\nbetydlig nervositet, att man producerar sig på det sätt som herr Ljunglund\nglort. Herr Ljunglund har i sin tidning liksom de flesta övriga svenska tidningar\n under sju, åtta år förklarat, att det endast är en tidsfråga, när den\nnuvarande regimen i Ryssland störtar samman. Om så är förhållandet, tycker\njag, att herr Ljunglund och hans meningsfränder skulle kunna lugna sig litet\noch låta utvecklingen ha sin gång och låta detta sammanstörtande komma utan\natt de behöva uppträda såsom de göra. Antagligen är man väl numera kanske\ninte så säker i tron på att den där omstörtningen skall komma, och därför vill\nman även från svenskt håll medverka i den internationella kamp, som för åratal\n sedan igångsatts för att utifrån söka åstadkomma detta sammanbrott i\nRyssland. Det må vara herr Ljunglunds och hans meningsfränders rätt att\narbeta på den saken, men då skola de icke framställa sig som representanter\noch talesmän för hela svenska folket utan ärligt och uppriktigt säga ifrån att\nde som högermän och borgerliga ha anledning att på alla vägar och med alla\nmedel motarbeta den nuvarande regimen i Ryssland och medverka till dess\nstörtande.\n"
"https://betalab.kb.se/prot-1928--fk--38#1-65-cblock_1-block_3",Text,1,"96,1779,1509,713","Det vore nog så intressant att påvisa, vilka krafter som mobiliserats och\nvilka vägar man går för att söka nå detta mål, men jag skall inte närmare\ningå på den saken. Jag skall emellertid såväl till herr Ljunglunds som till övriga\n politiskt intresserades benägna åtanke be att få hänvisa till en tidning,\nsom, såvitt jag förstår, andligen står herr Ljunglund ganska nära, en tidning,\nsom heter Nationen. I dess nummer för den 25 maj förekommer en framställning\n om hur det i verkligheten förhöll sig med den löjtnant Norberg, som blev\nanklagad och dömd såsom landsförrädare. Tidningen påvisar, att denne Norberg\n i verkligheten var anställd i den ligas tjänst, som sedan många år organiserats\n över hela världen för att om möjligt åstadkomma en omstörtning i\nRyssland, och att han sökte få reda på förhållandena inom Ryssland samt för\natt kunna göra detta nödgades tillfälligtvis göra några tjänster åt de ryska representanterna\n här i landet. Herr Ljunglund har här, medvetet eller omedvetet,\n uppträtt som en aktiv medlem av samma liga, och det har jag, som sagt,\ninte någon anledning att förmena honom, men i den politiska hygienens namn\nmåste jag på det bestämdaste säga, att man inte bör uppträda så klumpigt, som\ndet förefaller mig, att han gjort här, och att man i varje fall inte, när man dri-\n"
