id,type,tag,box,content
"https://betalab.kb.se/prot-1923--fk--33#1-46-cblock_4-block_4",Text,1,"301,253,1333,659","terna för grosshandeln att söka åstadkomma en sådan anordning med\npartihandeln med sprit, att de också få idka den. De, som i bevillningsutskottet\n sysslat med dessa saker i många år, äro vana att från\ndem, som äro avstängda från partihandeln med sprit och från dem\nsom sympatisera med dessas strävanden i allmänhet, jämt få sådana\nframställningar under behandling. Det är verkligen, som en talare nyss\nsade, på det sättet, att de herrar, som avstått från sina försäljningsrättigheter\n och därför fått grova pengar — kanske motionären också\nklandrar, att de fått för grova pengar för sina affärer, när de såldes —\nideligen komma in med anspråk på ersättning och klaga över, att de\nicke skola kunna få möjlighet att även därefter idka partihandel med\nspirituosa. För en vanlig människa står det klart, att om man säljer\nsin handel och får bra betalt både för lager och för affären som sådan,\nfår man vara belåten, och man kan icke komma och klaga över, att\nman icke får fortsätta handeln, sedan man sålt affären.\n"
"https://betalab.kb.se/prot-1923--fk--33#1-46-cblock_5-block_5",Text,1,"302,929,1333,662","Motionären, herr Lindgren, stod här upp och talade om, att han\nsom gammal affärsman hade en viss vana att läsa redogörelser för\nolika affärers ställning, och när han på det sättet förskaffat sig nödig\nauktoritet, granskade han Vin- och Spritcentralens ställning. Jag får\nverkligen säga, att visserligen är jag bara en opraktisk jurist, men jag\nhar dock, herr Lindgren, i min ungdom sysslat litet med vad man kallar\naffärsjuridisk verksamhet. Men vi jurister sitta ju naturligtvis icke enligt\n herr Lindgren inne med någon förmåga att bedöma en affärsställning.\n Vi äro dock ofta ombudsmän och biträden åt stora bolag och\naffärer, och få då också vara med när herrar affärsmän trasslat till\nförhållandena ; och dessa skola redas upp. Då herr Lindgren här åberopar\n sin auktoritet för sina omdömen, så vill jag endast hava sagt, att\ntrots det jag ju är en opraktisk jurist, så har jag i min ungdom allt\nemellanåt även jag varit med om att bedöma sådana här saker och därför\n tillåter jag mig att hava en mening i saken.\n"
"https://betalab.kb.se/prot-1923--fk--33#1-46-cblock_6-block_6",Text,1,"304,1604,1329,750","Nu vill jag bara ställa en fråga till herr Lindgren. Herr Lindgren\nsökte visa, hur föga affärsmässigt Vin- och Spritcentralen sköttes och\nhur otillförlitlig dess bokföring vore m. m., och han talade om som\nexempel på, hur otillförlitligt detta företag är, att de olika aktier som\ndessa bolag äga äro än taxerade till en krona, än upptagna till pari och\nän till högre pris än pari utan att giva skäl för om priset är upptaget för\nhögt eller för lågt. Men här är väl ingen som icke finner det naturligt,\natt olika aktier äro upptagna till olika värden? Man får ju räkna\nmed vilka värden som ligga bakom aktierna. Ja, det är den skillnaden\nmellan herr Lindgrens och min uppfattning, att jag tycker, att man\nberäknar vad aktierna äro värda, och jag tycker icke herr Lindgren\nhar rätt, då han utan att giva skäl därför anmärker på aktiernas värdesättning.\n När herr Lindgren sedan talade om dessa bolags andra affärer\n och gjorde anmärkning på de pris, som betalats för olika övertagna\naffärer och fastigheter, så är det väl icke så säkert att han har rätt i\nsitt klander. Det är ju så, att när man köper en sak, kunna priserna\nväxla, och herr Lindgren sökte icke på något sätt bevisa, att om en\n"
