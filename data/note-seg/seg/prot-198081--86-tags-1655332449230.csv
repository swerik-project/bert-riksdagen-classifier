id,type,tag,box,content
"https://betalab.kb.se/prot-198081--86#1-10-cblock_6-block_6",Text,1,"316,119,816,341","därmed skall samhället medverka till att bryta isoleringen för dessa. Vi satsar\npå alla områden på att göra vårt samhälle bättre anpassat till alla kategorier\nav medborgare och att skapa jämlika möjligheter för alla så långt det är\nmöjligt. Riksfärdtjänsten är en sådan satsning. Men det anmärkningsvärda\när att den inte fått en så stor tillslutning, eller låt mig säga utbredning, som\nman väntat sig. Under första budgetåret förbrukades bara drygt en halv\nmiljon av de 20 miljoner som var anslagna. Det kan då vara något som fattas i\nsjälva systemet. Antingen uppfattas reglerna så stränga att man avhåller sig\nfrån att söka bidrag eller också har informationen inte nått ut i tillräckligt hög\ngrad för att väcka intresse hos berörda grupper.\n"
"https://betalab.kb.se/prot-198081--86#1-10-cblock_6-block_7",Text,1,"315,471,814,235","När det därför uppstod en fråga om det var möjligt för en synskadad med\nledarhund att med riksfärdtjänstens hjälp få åka sovvagn, såg jag det som ett\ntillfälle för kommunikationsministern att redovisa sin syn på de här frågorna.\nFör jag hoppas verkligen att statsrådet har en positiv syn på möjligheterna att\nde inskränkningar som annars gäller för de handikappade skall undanröjas\noch att även en synskadad med ledarhund, när inte någon annan lösning står\ntill buds, skall kunna resa i sovvagn.\n"
"https://betalab.kb.se/prot-198081--86#1-10-cblock_6-block_8",Text,1,"314,717,814,236","Det svar jag har fått är egentligen ett besked om de regler som gäller. Men\ndet allra sista som statsrådet sade, var att en synskadad med ledarhund skall\nkunna komma i åtnjutande av riksfärdtjänsten, men då lämpligast med flyg.\nJa, det är klart att man bör åka med det lämpligaste transportmedlet. Det har\nsina sidor att åka i en järnvägskupé med hundar, det vet vi, eftersom det\ninnebär risker för allergiker. Men det är inte från alla platser i landet som\nman kan åka med flyg. Därför kvarstår frågan:\n"
"https://betalab.kb.se/prot-198081--86#1-10-cblock_6-block_9",Text,1,"314,964,814,59","Vad har egentligen statsrådet själv för syn på riksfärdtjänsten och på hur\nden bör utnyttjas?\n"
"https://betalab.kb.se/prot-198081--86#1-10-cblock_7-block_11",Text,1,"312,1105,815,270","Herr talman! Jag vet inte om jag nu gör mig skyldig till något som får till\nföljd att konstitutionsutskottet invänder mot vad jag här kommer att säga,\nmen jag säger ändå att jag inte har någon annan uppfattning. Det förefaller\nmig rätt självklart att om en människa som är blind behöver ha en hund med\nsig för att kunna resa, så skall han eller hon också få ha det. Och är flyget ett\nlämpligare kommunikationsmedel, är det naturligtvis mycket bättre att\nanvända det. Vi har ännu så länge, Rolf Sellgren, flyg som går till många orter\ni Sverige — men vi får väl se vad som händer när flyget försvinner från\n"
"https://betalab.kb.se/prot-198081--86#1-10-cblock_8-block_13",Text,1,"312,1422,813,95","Jag har alltså ingen annan uppfattning. Jag hoppas att jag härmed inte har\nlagt mig i nämndens bedömning. Jag har bara givit uttryck för min personliga\nståndpunkt, så som frågeställaren har begärt.\n"
"https://betalab.kb.se/prot-198081--86#1-10-cblock_8-block_12",Text,1,"312,1387,99,18","Bromma.\n"
