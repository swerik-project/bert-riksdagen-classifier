id,type,tag,box,content
"https://betalab.kb.se/prot-1927--fk--35#1-4-cblock_4-block_4",Text,1,"285,245,1506,292","allmänna eller den enskilda välgörenheten. Och dock, hur högt man än må\nvärdesätta denna rörelse, kan man icke blunda för, att den varit otillräcklig.\nDen har till en början omfattat en alltför ringa del av folket. Endast 13 å 14\nav befolkningen är med i sjukkassorna. Vad denna siffra betyder framstår\nklart, om man jämför den med motsvarande siffror i våra grannländer, särskilt\ni Danmark. Danmark har liksom vi frivillig sjukförsäkring. Där är motsvarande\n procentsiffra 60.\n"
"https://betalab.kb.se/prot-1927--fk--35#1-4-cblock_4-block_5",Text,1,"285,541,1506,249","Men det är icke nog med, att den frivilliga sjukförsäkringen omfattat en\nalltför ringa del av folket. Dess prestationer ha också varit otillräckliga. En\nsjukförsäkring, som verkligen fyller sin uppgift, skall naturligtvis dels bereda\n de sjuka sakkunnig och effektiv vård under sjukdomen, så att de snarast\nmöjligt kunna återvinna arbetsförmågan, och dels också bereda dem uppehälle\nunder sjukdomstiden.\n"
"https://betalab.kb.se/prot-1927--fk--35#1-4-cblock_4-block_6",Text,1,"283,794,1508,209","Den svenska sjukförsäkringen har i huvudsak endast ägnat sig åt den senare\nuppgiften, och även det ofullständigt. Den sjukvårdande verksamheten har i\nallmänhet icke ingått i sjukkassornas program. Endast omkring '/, av sjukkassornas\n medlemmar ha åtnjutit sjukvård, och vad sjukhjälpen beträffar, har\nden varit för knapp, och sjukhjälpstiden har varit för kort.\n"
"https://betalab.kb.se/prot-1927--fk--35#1-4-cblock_4-block_7",Text,1,"283,1006,1508,378","Den svenska sjukförsäkringens brister ha verkat hämmande på de övriga\nsociala försäkringsgrenarnas verksamhet. För att dessa skola kunna fylla sin\nuppgift, måste de kunna lita till lokala organ, som taga hand om de lindrigare\nsjukdomsfallen, avhjälpa de lättare fallen av invaliditet och för övrigt utöva\nkontroll över sjukdomsfallen. Särskilt gäller detta om pensionsförsäkringen.\nJag undrar för övrigt, om det inte var ett missgrepp vi gjorde, när vi införde\nallmän invaliditetsförsäkring utan att först se till, att denna kunde bygga på\nen genomförd fullständig sjukförsäkring. I andra länder ha också de övriga\nsocialförsäkringarna stödet av en fullständig sjukförsäkring.\n"
"https://betalab.kb.se/prot-1927--fk--35#1-4-cblock_4-block_8",Text,1,"285,1385,1507,288","Till de brister, som här ha inverkat, hör också sjukförsäkringens splittring.\nVi ha inalles omkring 6,400 sjukförsäkringsorgan, över hundra sjukkassor i\nStockholm, över hundra sjukkassor i i Göteborg och nära hundra i Malmö. Det\nfinns landskommuner, där vi ha 30 sjukkassor. Denna splittring har lett till\nen osund konkurrens, som framträtt i sänkningen av premierna, och de alltför\nlåga premierna ha inverkat nedsättande på prestationerna eller också på sjukkassornas\n soliditet.\n"
"https://betalab.kb.se/prot-1927--fk--35#1-4-cblock_4-block_9",Text,1,"285,1681,1507,379","Gång på gång ha förslag framlagts till reformering av sjukkasseväsendet.\n1919 framlades socialförsäkringskommitténs förslag, som gick ut på obligatorisk\n sjukförsäkring. 1925 avgav besparingskommittén sitt förslag, som gick\nut på en frivillig sjukförsäkring, men enligt ett enhetskassesystem. Den obligatoriska\n sjukförsäkringen befanns för dyr. Den skulle ha kostat staten 37 a\nmiljoner kronor om året. Enhetskassesystemet framlades i modifierad form\nvid fjolårets riksdag, men då befanns det vara alltför genomgripande. Det\nansågs, att man icke kunde påräkna tillräcklig anslutning från sjukkassorna\nför att våga sig på det. Och så föll det förslaget.\n"
"https://betalab.kb.se/prot-1927--fk--35#1-4-cblock_4-block_10",Text,1,"286,2061,1507,465","Nu anställes det tredje försöket. Planen till detsamma har utarbetats av\nandra särskilda utskottet vid fjolårets riksdag, och den planen antogs utan\ninvändningar och utan votering av riksdagens bägge kamrar. Utarbetandet\nav förslaget har verkställts av särskilda sakkunnige, vilkas förslag i allt väsentligt\n ligger till grund för den kungl. propositionen. Förslaget går ut på att\nväsentligt öka sjukkassornas prestationer genom att sjukhjälpstiden förlänges\noch genom att den sjukvårdande verksamheten göres obligatorisk. På samma\ngång avser förslaget ett införande av nya sjukförsäkringsorgan, distriktssjukkassor,\n vilka särskilt skulle taga hand om den sjukvårdande verksamheten.\nFör att sätta sjukkassorna i stånd att bättre fylla sin uppgift föreslås ett väsentligt\n höjt statsbidrag. Och slutligen innehåller förslaget en rad av bestäm-\n"
