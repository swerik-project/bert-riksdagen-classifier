id,type,tag,box,content
"https://betalab.kb.se/prot-1947--fk--35#1-148-cblock_1-block_1",Text,1,"278,207,1510,423","Förordningsförslag om statlig inkomstskatt m. m. (Forts.)\nrättigande i att inte jämställa alla ekonomiska föreningar med bolagen. Vissa\nekonomiska föreningar driva industri- och distributionsrörelse av stor omfattning,\n och dem kan man gärna jämställa med bolagen, även om utdelningarna\ninte ske på samma sätt och även om andelarna i äganderätten till den ekonomiska\n föreningen inte gå i handeln och utsättas för alla kursändringar\noch spekulationer, som äro ett särdrag för bolagens aktier och skilja dessa\nfrån föreningsrörelsens andelar. Men det finns som sagt ekonomiska föreningar,\n som man med fullt fog skulle kunna inrangera bland bolagen när det gäller\n beskattningen.\n"
"https://betalab.kb.se/prot-1947--fk--35#1-148-cblock_1-block_2",Text,1,"279,630,1509,423","Å andra sidan finns t. ex. en lång rad av små ekonomiska föreningar, som ha\ntill uppgift att tillgodose behovet av lokaler ute i landet. Många hundra sådana\n små föreningar finnas inom nykterhetsrörelsen och hembygdsrörelsen liksom\n inom de religiösa samfunden. Vilken skillnad är det inte mellan dessa\nsmå föreningar och storföretagen med deras trustbildningar. Ingen människa\nplacerar sina slantar i dessa små föreningar i avsikt att tjäna pengar. Ofta är\ndet inte heller mycket att beskatta i dessa föreningar. Men skillnaden i struktur\n mellan ett storföretag och en sådan liten förening är himmelsvid, och man\ntycker att det är en bekvämlighetsåtgärd utan berättigande att inrangera dessa\nföreningar i samma grupp som bolagen.\n"
"https://betalab.kb.se/prot-1947--fk--35#1-148-cblock_1-block_3",Text,1,"279,1051,1510,553","Om man nu skulle anse det berättigat att, visserligen inte befria dessa ekonomiska\n föreningar från skatt, men undantaga dem vid höjningen av bolagsskatten,\n så gäller det att dra upp en gräns och ange vilka ekonomiska föreningar\n som skola falla på olika sidor om denna gräns. Detta är ingen lätt sak,\noch jag är övertygad om att det kommer att finnas anledning till en sovring,\nför den händelse riksdagen skulle bifalla utskottets förslag på denna punkt.\nFör egen del skulle jag önska att det vore möjligt att utskilja de stora, affärsdrivande\n ekonomiska föreningarna från småföreningarna, som fylla en helt annan\n uppgift än att tillföra sina medlemmar vinst. Huruvida detta kan, lyckas,\nvet jag inte, men jag tror det vore värt att underkasta saken en omprövning. Vi\nha redan i viss mån gjort detta genom att ställa i särklass vissa föreningar\nsom äro inregistrerade och drivas såsom ekonomiska föreningar men som ha\nett ideellt syfte.\n"
"https://betalab.kb.se/prot-1947--fk--35#1-148-cblock_1-block_4",Text,1,"282,1603,1507,595","För min del hade jag trott, att det skulle vara klokt att dra gränsen under\nsparbankerna. I långa stycken driva sparbankerna en penningrörelse som liknar\n affärsbankernas. Jag är själv huvudman i en sparbank och skulle kunna ha\nspeciella intressen att hålla sparbankerna om ryggen. Men sådant skall man\nlära sig att frånse. Det gäller att bedöma detta problem i stort. Jag har varit\nmycket tveksam om hur man i detta fall skulle förfara, men i den mån jag\nkunnat öva inflytande på denna frågas behandling, har jag ansett, att det är\nbättre att draga strecket under sparbankerna. En justering — om en sådan\nsenare kommer till stånd — skulle då kunna innebära, att man sänker procentsatsen\n för sparbankerna från 40 till 32, och det är alltid tacksammare än om\nman funne sig böra höja procentsatsen för dem från 32 till 40. Detta var min\ntankegång, men om kammaren för sin del är beredd att dra strecket ovanför\nsparbankerna, så har jag ingenting emot den saken. Finansministern har ju betygat,\n att inte heller han skall streta emot.\n"
"https://betalab.kb.se/prot-1947--fk--35#1-148-cblock_1-block_5",Text,1,"284,2198,1505,291","Det är en sak till, herr talman, som jag skulle vilja beröra. I debatten har\nframskymtat ett resonemang, som även förekom i utskottet, nämligen att förslaget\n om skattehöjningar inte skulle ha varit så motbjudande, om man hade\ngått fram efter linjen att införa en höjd arvslottsskatt i stället för en kvarlåtenskapsskatt.\n När denna tanke framkastades inom utskottet, skyndade\njag att ordna bordläggning av denna fråga, så att vi skulle kunna undersöka,\nhuruvida det fanns förutsättningar att följa denna linje. Men jag ber mina\n"
