id,type,tag,box,content
"https://betalab.kb.se/prot-197879--104#1-20-cblock_4-block_4",Text,1,"326,110,815,94","tern Geng Biaos besök i vårt land. Självklart kommer ett sådant besök att\nutnyttjas såväl i Kina som i andra länder, och Sveriges mottagande av honom\nkan uppfattas som ett tyst stöd för den politik som Kina f. n. bedriver.\n"
"https://betalab.kb.se/prot-197879--104#1-20-cblock_7-block_8",Text,1,"322,493,818,169","Herr talman! Åke Polstam har frågat mig vilka utländska flygplan som är\nintressanta att köpa till det svenska försvaret och hur i så fall underhållet och\nden tekniska översynen av dessa flygplan skall ordnas i Sverige. Åke Polstam\nhar vidare frågat vilka merkostnader som kan beräknas uppkomma då\nunderhåll och översyn samtidigt måste ske på Viggenflygplanen.\n"
"https://betalab.kb.se/prot-197879--104#1-20-cblock_7-block_9",Text,1,"320,673,819,411","Jag vill först påminna om att i den nyligen framlagda propositionen (1978/\n79:138) i flygplansfrågan har regeringen anfört att innan ställning kan tas till\nfrågan om utveckling och anskaffning av nya flygplan måste överbefälhavarens\n planering för perioden 1980/81-1984/85 föreligga. Därvid är det\nnödvändigt att inrikta anskaffningen så att den ryms inom det ekonomiska\nutrymme som överbefälhavaren har redovisat för anskaffning av attack- och\nskolflygplan inom ramen för 1977 års försvarsbeslut. Planeringen kommer\nockså att påverkas av kostnaderna för det antal Jaktviggen som återstår att\nbeställa. Hittills har planerats för en anskaffning av åtta jaktdivisioner och sex\nattackdivisioner. Jag anser att alternativ med varierande antal jakt- och\nattackdivisioner kan behöva övervägas för att minska kostnaderna. Även\nalternativ med beväpnade skolflygplan skall studeras.\n"
"https://betalab.kb.se/prot-197879--104#1-20-cblock_7-block_10",Text,1,"320,1095,818,270","Som framgår av propositionen är en fortsatt egenutveckling av stridsflygplan\n inte möjlig på nuvarande nivå. Men jag vill understryka att svensk\nindustri trots detta har en viktig roll att spela vid framtida anskaffning av\nflygplansystem till försvaret. Detta måste enligt min mening vara en\nutgångspunkt för det fortsatta arbetet. En anskaffning av flygplan som utgår\nfrån utländska alternativ är inte aktuell förrän i mitten av 1980-talet. Det finns\ndärför i dag varken anledning eller möjlighet att uttala sig om en eventuell\nframtida anskaffning av utländska flygplan.\n"
"https://betalab.kb.se/prot-197879--104#1-20-cblock_7-block_11",Text,1,"318,1376,819,342","Frågorna om underhåll och översyn går av samma skäl inte att i detalj\nbehandla nu. Jag har i den nu framlagda propositionen om flygplansanskaffningen\n förutskickat en utredning om samordning av resurserna inom\nindustrin, förvaltningen och de militära verkstäderna. Denna utredning\nmåste självfallet behandla inte bara frågan om utveckling och produktion\nutan också frågan om en samordning av underhållsresurserna. Det går\nsjälvfallet inte att föregripa detta utredningsarbete. Jag vill emellertid som\nmin uppfattning framhålla att det underhåll som är nödvändigt för att\nflygplanen skall kunna användas på avsett sätt i vår krigsorganisation bör\ngenomföras inom landet.\n"
