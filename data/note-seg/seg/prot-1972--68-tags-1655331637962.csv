id,type,tag,box,content
"https://betalab.kb.se/prot-1972--68#1-46-cblock_0-block_1",Text,1,"98,137,811,151","Herr talman! Eftersom jag i många sammanhang, inte bara här i\nriksdagen utan också i Europarådet och i pressen, kritiserat produktionen\nav överljudsplan och varnat för de allvarliga risker som trafik med dem\ninnebär, skulle också jag gärna vilja tillfoga några ord till detta\nutskottsbetänkande.\n"
"https://betalab.kb.se/prot-1972--68#1-46-cblock_0-block_2",Text,1,"96,302,813,221","Jag kan i allt väsentligt ansluta mig till det som fru Thorsson har sagt.\nJag skulle dock vilja påstå att det finns en ytterligare skönhetsfläck i\ndetta betänkande utöver den som fru Thorsson nämnde. Hon pekade på\ndispensmöjligheten, som kan medföra risk för att man i lägen, t. ex. om\nvi trängs från andra staters sida — inte minst om vi skulle bli ekonomiskt\nträngda av stormakterna — kan komma att utnyttja möjligheten att\ngenom dispens tillåta överljudsflyg.\n"
"https://betalab.kb.se/prot-1972--68#1-46-cblock_0-block_3",Text,1,"94,533,814,387","Jag tycker att 2 kap. 48 i luftfartslagen i sin nya version inte är\ntillfredsställande utformad. Också detta stadgande är alltså en ”skönhetsfläck”.\n Det står där att miljövärdighetsbevis för flygplan skall finnas, om\nKungl. Maj:t eller efter bemyndigande luftfartsverket föreskriver detta\nsom villkor för registrering. Det finns en motion där jag som en av\nmotionärerna pekar på att föreskrifter om miljövärdigheten knappast är\nen uppgift som kan läggas i händerna på luftfartsverket, i varje fall inte\nensamt, eftersom detta verk rimligen inte är kompetent att bedöma\nsådana frågor. Det pekas på vikten av att naturvårdsverket får delta i\nsådana bedömningar. Jag tycker för min del att det hade varit riktigt att i\n2 kap. 4 $ föra in en bestämmelse att luftfartsverket och naturvårdsverket\n tillsammans skall ge föreskrifterna om miljövärdighetsbevis.\n"
"https://betalab.kb.se/prot-1972--68#1-46-cblock_0-block_4",Text,1,"91,929,814,417","Nu säger utskottet att utskottet förutsätter att naturvårdsverket\nbereds tillfälle att delta vid sådana bestämmelsers utformning. Jag tycker\ninte att detta är en tillräckligt bindande formulering. Eftersom jag ser att\nkommunikationsministern är närvarande i kammaren skulle jag därför\nvilja fråga honom, om vi kan räkna med att det kommer att bli regel att\nföreskrifter om miljövärdighetsbevis utfärdas först efter det att naturvårdsverket\n haft tillfälle att yttra sig efter remiss. Detta skulle bättre\ntillmötesgå motionärernas önskan. Helst skulle jag alltså se att en sådan\nbestämmelse fördes in i lagtexten, men något yrkande om bifall till\nmotionen bredvid ett enhälligt betänkande tänker jag inte ställa. Det vore\ndock värdefullt om kommunikationsministern ville göra något uttalande\nsom ger oss trygghet för att naturvårdsverket får ett rimligt inflytande på\nbedömningen av ärenden angående miljövärdighetsbevis för flygplan.\n"
"https://betalab.kb.se/prot-1972--68#1-46-cblock_1-block_7",Text,1,"91,1550,811,157","Som redan har sagts här är det angeläget att vårt land följer med i den\nintresseström som finns olika länder runt jorden för att förbjuda\növerljudsplan. Jag skall inte säga mer om detta nu. Vi skall naturligtvis\nförsöka se till att Sverige även i det här sammanhanget är ett\nföregångsland, och det blir vi genom att riksdagen antar detta förslag nu.\n"
"https://betalab.kb.se/prot-1972--68#1-46-cblock_1-block_6",Text,1,"92,1419,811,122","Herr talman! Det hör inte till vanligheten att en departementschef\nuttalar sig i ett ärende där utskottet är enigt, men det finns kanske\nanledning, eftersom detta är en principiellt så viktig fråga, att jag gör ett\navsteg från den regeln.\n"
