id,type,tag,box,content
"https://betalab.kb.se/prot-198182--73#1-30-cblock_2-block_2",Text,1,"73,129,815,130","och även om de nu aktuella utbyggnadsplanerna skulle fullföljas — vilket\ntycks bli alltmer osannolikt i takt med de attacker som borgarna riktar mot\nkommunernas ekonomi — så visar alla beräkningar på en brist på nästan\n130 000 platser 1985.\n"
"https://betalab.kb.se/prot-198182--73#1-30-cblock_2-block_3",Text,1,"74,269,816,195","Vi måste få en ny plan för barnomsorgens utbyggnad. En enhällig riksdag\nhar stått bakom utbyggnadsmålet till full behovstäckning — det tycker jag är\nviktigt att komma ihåg i det krypskytte mot barnomsorgen som alltför ofta\nbedrivs i den familjepolitiska debatten. Riksdagen krävde också i höstas en\nsådan plan, men inte ett ord om detta från socialministern i budgetpropositionen.\n\n"
"https://betalab.kb.se/prot-198182--73#1-30-cblock_2-block_4",Text,1,"76,481,817,265","Herr talman! Det hjälper inte med vackra deklarationer eller skenreformer.\n Ingen arbetsförmedlare eller barnomsorgsassistent kan trösta en kvinna\nmed att ”du får visserligen inte något jobb eller någon barnomsorgsplats,\nmen du får ju ATP när du blir gammal”, för det är dessutom inte sant. Ingen\nkvinna är tröstad med det allmänna tal om jämställdhet som jag noterade att\nnästan alla folkpartistiska talare pliktskyldigast tagit med i sina anföranden i\ngår och i dag. Kvinnorna ser ju hur den faktiska verkligheten drabbar\ndem.\n"
"https://betalab.kb.se/prot-198182--73#1-30-cblock_2-block_5",Text,1,"78,763,815,160","Det hjälper inte med lagar om jämställdhet på arbetsmarknaden för\nkvinnor som aldrig får en chans att komma in på arbetsmarknaden på grund\nav bristen på arbete eller barnomsorg. Det hjälper inte att förändra attityder\ntill könsrollerna så länge arbetsmarknaden av praktiska skäl och hinder\nbestår av övertidsarbetande män och deltidsarbetande kvinnor.\n"
"https://betalab.kb.se/prot-198182--73#1-30-cblock_2-block_6",Text,1,"79,939,816,95","Därför är arbete åt alla, fullt utbyggd barnomsorg och en utjämning av\narbetstiderna en grundförutsättning för både jämställdhet och bättre villkor\nför barnfamiljerna.\n"
"https://betalab.kb.se/prot-198182--73#1-30-cblock_3-block_7",Text,1,"81,1080,813,60","I detta anförande instämde Ingegerd Elm, Lahja Exner, Gudrun\nSundström, Wivi-Anne Cederqvist och Frida Berglund (alla s).\n"
"https://betalab.kb.se/prot-198182--73#1-30-cblock_4-block_9",Text,1,"82,1221,816,270","Herr talman! Maj-Lis Lööw berörde litet grand de där överbuden som jag\nnämnde. Jag hade faktiskt varit så generös att jag redan dragit ifrån\ninkomstförstärkningarna. Sanningen är ju den att om socialdemokraternas\nreservation våren 1981 hade gått igenom hade det inneburit en budgetförsvagning\n på 4 miljarder. Från detta skall man då dra de budgetförstärkningar\nsom man skulle ha fått. De gällde för det första försvarsutgifterna och för det\nandra skogsvårdsavgifter och en del andra sådana saker och uppgick till 2\nmiljarder.\n"
"https://betalab.kb.se/prot-198182--73#1-30-cblock_4-block_10",Text,1,"83,1503,816,235","Nettoförlusten för statskassan hade blivit 1,5 miljarder, trots detta.\nSocialdemokraterna har ju dessutom visat att detta är inkonsekvent —\nåtminstone när det gäller den del som skulle täckas av en minskning av\nförsvarsutgifterna. Genom att socialdemokraterna i försvarskommittén\nnumera accepterar en högre nivå på försvarsutgifterna är den delen av\nbesparingen inte möjlig att genomföra. Jag har här bara berört våren 1981,\nmen det visar hur svaga socialdemokraterna är i anden när det gäller att leva\n"
