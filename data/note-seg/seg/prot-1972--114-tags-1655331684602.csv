id,type,tag,box,content
"https://betalab.kb.se/prot-1972--114#1-26-cblock_0-block_0",Text,1,"154,139,823,220","verkligheten falskt. Hur många år har vi inte fått höra talas om den\nkraftiga expansion som föreligger i våra storstadsområden och den\növerhettning som kännetecknar desamma! Förvisso var denna beskrivning\n riktig under 1950-talet och under den första hälften av 1960-talet.\nMen den som har analyserat utvecklingen i storstadsområdena från\nmitten av 1960-talet finner att talet om den kraftiga expansionen i\nstorstadsområdena är och förblir en myt.\n"
"https://betalab.kb.se/prot-1972--114#1-26-cblock_0-block_1",Text,1,"152,370,825,355","När vi förra året i riksdagen diskuterade propositionen om lokaliseringssamråd\n förde jag fram dessa synpunkter och hävdade att vi i\nframtiden inte kunde räkna med någon kraftig befolkningsökning och\ninte heller med en ökad efterfrågan från industrisidan på arbetskraft i\nstorstadsområdena. Men i debatten reagerade man starkt från centerpartiets\n sida och anklagade mig för att jag ville slå vakt om en fortsatt\nexpansion i storstadsområdena. Det instrument som vi förra året skapade\noch kallade arbetsmarknadsstyrelsens delegation för lokaliseringssamråd\nfungerar inte som styrinstrument och kan saklöst försvinna; det har inte\nnågon praktisk effekt eftersom det inte föreligger något som helst\nlokaliseringstryck på storstadsområdena.\n"
"https://betalab.kb.se/prot-1972--114#1-26-cblock_0-block_2",Text,1,"153,735,825,383","Såväl i sin riksplan som i den politiska debatten försöker centerpartiet\nfortfarande göra gällande att en överhettning föreligger i storstadsregionerna\n och att befolkningstillväxten fortfarande pågår. Det är, fru talman,\nen falsk beskrivning av verkligheten, Det är oc falskt när centerpartiets\nledare i debatten i går försökte göra gällande att regeringen tidigare har\nunderstött industrilokalisering till storstadsområdena. Jag skulle vara\ntacksam om någon av de få centerpartister som just nu finns i kammaren\nkan ge mig ett enda exempel på ett enda företag som har lokaliserats till\nett enda storstadsområde genom regeringens medverkan. Jag kan ge\nåtskilliga exempel på företag vilkas expansion förlagts utanför storstadsområdena,\n företag som har utlokaliserats från storstadsområdena. Man\nskall inte beskriva verkligheten falskt. Låt mig, fru talman, något\n"
"https://betalab.kb.se/prot-1972--114#1-26-cblock_2-block_4",Text,1,"153,1130,825,219","beskriva den verklighet som vi har i storstäderna i dag. Jag skall börja\nmed Stockholms kommun, vår huvudstad. Den har i år t. o. m. september\nmånad haft en befolkningsminskning på över 18 000 invånare. Det\ninnebär ett utflyttningsöverskott på över 20 000 människor. För hela år\n1972 kan man vänta sig att befolkningsminskningen i Stockholms\nkommun kommer att vara minst 20 000. Är det expansion, centerpartister?\n\n"
"https://betalab.kb.se/prot-1972--114#1-26-cblock_2-block_5",Text,1,"153,1395,825,389","under året. Det innebär en kraftig utflyttning, då födelseöverskottet\nunder senare år har legat mellan 7 500 och 8 000. I centerns riksplan\nsäger man att man inte vill vara med om någon utflyttning från\nStockholms län, i varje fall uppgav fru Söder det i går kväll. Man tillåter\nen befolkningsökning i Stockholms län på 64 000 fram till 1980. Men om\nvi tänker oss att nuvarande utflyttning inte avstannar innebär den siffran\natt det trots allt måste bli en utflyttning av befolkningen från\nStockholms län om man följer centerns riksplan. För ni skall väl ändå\ninte vara så centralistiska att ni avser att förbjuda människorna i\nStockholms län att föda barn? Eftersom det normala födelseöverskottet\nunder senare år har varit ca 8 000 blir det på en tioårsperiod en\nbefolkningsökning på omkring 80 000.\n"
