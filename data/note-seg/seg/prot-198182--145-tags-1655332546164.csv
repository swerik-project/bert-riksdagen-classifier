id,type,tag,box,content
"https://betalab.kb.se/prot-198182--145#1-87-cblock_5-block_5",Text,1,"311,121,816,202","sagt vara mycket intressant att få reda på — jag har inte lyckats få fram detta —\nhur ordern verkligen fullföljdes och hur hög procent strategiska komponenter\n som fanns i det som verkligen levererades. Att procenten var lägre än den\nsom angivits i det avtal som tecknats vet vi, men hur mycket lägre var den? Är\ndet någon som har kännedom om det, 'skulle det vara intressant att få veta\ndet, för det har en viss betydelse för hela ansvarsfrågans bedömning.\n"
"https://betalab.kb.se/prot-198182--145#1-87-cblock_6-block_7",Text,1,"311,404,814,130","Herr talman! I min förra replik till Bertil Fiskesjö kände jag mig föranlåten\natt påpeka att felaktiga argument inte blev sanna därför att de framfördes\nmed ett högt röstläge. Jag känner mig föranlåten att till detta lägga att de inte\nheller blir sannare därför att de upprepas.\n"
"https://betalab.kb.se/prot-198182--145#1-87-cblock_6-block_8",Text,1,"308,545,817,478","Det ärende som kammaren nu diskuterar är sakligt sett djupt allvarligt och\nberör frågor som sannolikt kommer att få konsekvenser för många år\nframöver. Det är därför litet tråkigt att Bertil Fiskesjö väljer att föra debatten\nmed finter och tricks i stället för att ägna frågan den seriösa analys som den\nfaktiskt förtjänar. En av de finter som Bertil Fiskesjö har försökt sig på i ett\notal repliker är att påstå att regeringen faktiskt inte har ingått några\nförpliktelser gentemot de amerikanska myndigheterna. Men om det var så\natt inga förpliktelser ingicks, hur i hela friden kan det då komma sig att just\ndet regeringsavtal med de amerikanska myndigheterna som Olle Svensson\ntidigare hänvisade till var själva förutsättningen för att Datasaab över huvud\ntaget skulle få licens på de komponenter man begärde? De förpliktelser som\nvi nu diskuterar krävde de amerikanska myndigheterna därför att komponenterna\n var så pass känsliga. Regeringen hade alltså påtagit sig förpliktelser.\n\n"
"https://betalab.kb.se/prot-198182--145#1-87-cblock_6-block_9",Text,1,"307,1038,817,413","Det andra trickset som Bertil Fiskesjö försöker sig på är att hävda att det är\nmoderaternas fel att Nils Åsling ingenting gjorde. Det är, med förlov sagt, att\nföra debatten på en nivå som inte riktigt anstår oss vid en granskningsdebatt\nhär i kammaren. Trots att moderata statsråd begärde, genom att informellt\nvända sig till Nils G. Åsling, att frågan skulle hanteras med all den kunskap\noch kraft som Nils G. Åsling i sina bättre stunder är förmögen att ådagalägga,\nhände det intet. Trots att statssekreteraren Carl Bildt, numera ledamot av\ndenna kammare, framförde samma begäran, gjorde industridepartementet\nintet. Vad mera menar Bertil Fiskesjö att vi moderater skulle ha gjort? Skulle\nvi ha övertagit Nils G. Åslings ansvarsområde inom regeringen? Det är ju\nändå industriministern som ytterst är ansvarig för relationerna med de\nstatliga och delstatliga företagen.\n"
"https://betalab.kb.se/prot-198182--145#1-87-cblock_6-block_10",Text,1,"307,1461,815,236","Det tredje försöket från Bertil Fiskesjös sida att klara en i grunden hopplös\ndebatt är att hänvisa till integriteten hos de statliga företagen. Jag måste\nmedge att Nils G. Åsling inte är det statsråd som i första hand har gjort sig\nkänd för att respektera de statliga företagens integritet. Dessutom medgav ju\nNils G. Åsling själv vid utfrågningen inför utskottet, att hade man bara haft\nminsta aning om att licensförpliktelserna inte uppfyllts, är det klart att man\nskulle ha handlat på ett annat sätt.\n"
"https://betalab.kb.se/prot-198182--145#1-87-cblock_6-block_11",Text,1,"332,1707,789,25","Det är, Bertil Fiskesjö, svaret på frågan, vad man enligt moderaternas\n"
