id,type,tag,box,content
"https://betalab.kb.se/prot-198586--59#1-12-cblock_2-block_2",Text,1,"85,111,809,121","för släktingar som inte är bröstarvingar att förvärva jordbruksfastigheter.\nUnder förutsättning att dessa har tänkt sig att bruka jordbruksfastigheterna\nhar de samma möjligheter som andra — eller t. o. m. något större möjligheter\nän andra — att förvärva dem.\n"
"https://betalab.kb.se/prot-198586--59#1-12-cblock_2-block_3",Text,1,"110,246,393,25","Jag yrkar avslag på reservationen 5.\n"
"https://betalab.kb.se/prot-198586--59#1-12-cblock_2-block_4",Text,1,"86,279,809,255","När det gäller skrivningen i betänkandet under rubriken Vissa mark- och\nstrukturfrågor vill jag understryka att det enskilda jord- och skogsbruket har\nstor betydelse för landsbygdens utveckling. Både av regionalpolitiska skäl\noch av miljöskäl är det önskvärt att en större andel av t. ex. skogsmarken ägs\noch brukas av privatpersoner. Skogsmark som ägs av domänverket, av\nkyrkan och av bolagen kan i många fall utnyttjas för att förstärka privatägda\nföretag eller underlätta nyetablering för enskilda personer med skogligt\nkunnande.\n"
"https://betalab.kb.se/prot-198586--59#1-12-cblock_2-block_5",Text,1,"87,548,809,228","Jag vill alltså instämma i yrkandet i motionen 2276, att lantbruksnämnderna\n bör åläggas att aktivt verka för att kyrko- och bolagsskog genom\nförsäljning eller byte ställs till förfogande för enskilt ägande. Enligt min\nmening bör nämnderna också verka för att kommunalägd jordbruksmark\nerbjuds enskilda brukare. Av det skälet yrkar jag bifall till reservation 7 och\navslag på reservation 6, där man ju inskränker sig till att ta upp frågorna om\nstatligt och kommunalt ägd mark.\n"
"https://betalab.kb.se/prot-198586--59#1-12-cblock_2-block_6",Text,1,"88,785,809,59","Sammanfattningsvis, herr talman, yrkar jag alltså bifall till reservationerna\n2 och 7 och i övrigt till utskottets hemställan.\n"
"https://betalab.kb.se/prot-198586--59#1-12-cblock_3-block_8",Text,1,"89,919,810,396","Herr talman! Vi kommer inom kort att här i riksdagen ha en allmänpolitisk\ndebatt. Jag kan tänka mig att vi också får ett litet jordbruksavsnitt i den\ndebatten, och jag kommer därför nu att ganska snävt hålla mig till de\nförvärvslagstiftningsfrågor som detta betänkande handlar om. Det ligger\nnära till hands att man, då man så pass kraftigt som vi moderater gör\nkritiserar förvärvslagstiftningen, också ifrågasätter de syften som fanns då\nlagstiftningen infördes. Det är riktigt att vi också då hade reservationer, men\njag vill gärna säga att vi inte ifrågasätter de motiv som fanns för en längre\ngående lagstiftning än vi egentligen ställde oss bakom. Då nu delar av\nlagstiftningen inte visat sig vara det förnämliga instrument som man avsåg, är\ndet väsentligt att man nu kan förenas över partigränserna och enas om att få\nen bättre tingens ordning till stånd. Det är egentligen om detta det handlar.\n"
"https://betalab.kb.se/prot-198586--59#1-12-cblock_3-block_9",Text,1,"90,1323,810,262","Av sammanfattningen till det utskottsbetänkande som vi nu behandlar —\ndet är för övrigt förträffligt att man gör dessa små sammanfattningar —\nframgår att betänkandet behandlar så pass långt ifrån varandra gående krav\nsom krav på ett upphävande av jordförvärvslagen och krav på förändringar i\nbetydligt mindre detaljfrågor. Jag är nu som moderata samlingspartiets\ntalesman inte företrädare för vare sig den ena eller andra uppfattningen, utan\nvåra krav syftar till att göra en relativt betydande förändring av förvärvslagen\nmen inte till att upphäva den.\n"
"https://betalab.kb.se/prot-198586--59#1-12-cblock_3-block_10",Text,1,"91,1593,809,127","Moderata samlingspartiet intog redan då den nuvarande förvärvslagstiftningen\n beslutades i riksdagen 1979 en kritisk hållning framför allt till tre\npunkter i förslaget. Vi reserverade oss för det första mot den begränsning av\nsläktskapsförvärv som då genomfördes och för det andra mot köpeskillings-\n"
