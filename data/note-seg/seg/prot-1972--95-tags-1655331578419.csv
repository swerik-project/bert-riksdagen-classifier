id,type,tag,box,content
"https://betalab.kb.se/prot-1972--95#1-13-cblock_5-block_5",Text,1,"325,89,810,189","och jag på en omedelbar sänkning av mervärdeskatten på livsmedel.\nVidare begärde vi en utredning om ytterligare avveckling av momsen på\nlivsmedel fram till budgetåret 1974/75. Innan jag utvecklar tankegångarna\n bakom motionen vill jag här kort beröra ett par punkter i det nu\nframlagda skattebetänkandet som har särskild aktualitet för Norrland och\növriga glesbygdsområden.\n"
"https://betalab.kb.se/prot-1972--95#1-13-cblock_5-block_6",Text,1,"325,288,812,352","Den första punkten som jag här vill belysa är den verkan som\nhöjningen av löneskatten har för näringslivet i Norrland. Situationen i dag\när att vi fortfarande har en betydande arbetslöshet i Norrlandslänen,\nfrämst beroende på avsättningssvårigheter för de produkter som tillverkas\nav den norrländska industrin. Verkstadsindustrin uppvisar en betydande\nlagerökning fram till andra kvartalet 1972. De mindre företagen i\nNorrland, som i mycket stor utsträckning arbetar med legotillverkningar,\ndrabbas hårt av en minskad orderingång, och både skogsindustrin och\ngruvindustrin har svårigheter med avsättningen. Skogsindustrin har varslat\nom produktionsstopp under viss tid för att klara av problemet med\nlagerökningarna och den alltmer ansträngda likviditeten.\n"
"https://betalab.kb.se/prot-1972--95#1-13-cblock_5-block_7",Text,1,"325,650,812,350","Den bild som jag här tecknat är väl i viss mån generell för hela vårt\nlands näringsliv, men den är särskilt uttalad för den norrländska industrin\ngenom att denna är mera personalintensiv än industrin i landet i övrigt. I\ndetta läge har det inom det norrländska näringslivet och de regionala\ninstanser som sysslar med lokaliseringspolitiken kommit i gång en seriös\ndebatt om att man som en åtgärd för att göra tanken på en lokalisering i\nnorr mera begärlig skulle sänka löneskatten inom stödområdet till 1\nprocent eller helt slopa densamma. Den debatten har i olika omgångar\nockså förts här i riksdagen. I motsats till regeringsförslaget anser jag att\nett slopande av löneskatten inom stödområdet vore den riktiga åtgärden\natt stimulera näringslivet i Norrland.\n"
"https://betalab.kb.se/prot-1972--95#1-13-cblock_5-block_8",Text,1,"328,1010,811,418","I denna situation, när arbetslösheten är betydande och industrins\ninvesteringar och vilja till utlokaliseringar är som svagast, väljer regeringen\natt lägga fram förslaget om en fördubblad löneskatt. Den löneskatten\nkommer för det norrländska näringslivet att ha dessa klara effekter: Den\ntvingar fram snabbare rationaliseringar och därmed minskad sysselsättning,\n och den leder också till en minskad lönsamhet, som i många fall\nkommer att slå ut de företag som nu ligger nära nollstrecket. De företag\nsom har fått lokaliseringsstöd och ännu kämpar med inkörningskostnaderna\n är de mest känsliga i detta hänseende. Jag vill klart slå fast att\nhöjningen av löneskatten kommer att svårast drabba sysselsättningen i\nVärmlands och Kopparbergs län samt i hela Norrland. Kostnaderna för\narbetsmarknadsverket kommer att bli större, och det är fara värt att\nlöneskattehöjningens intäkter kommer att ätas upp av följdkostnaderna.\n"
"https://betalab.kb.se/prot-1972--95#1-13-cblock_5-block_9",Text,1,"330,1438,810,252","Den andra punkten som jag kort vill omnämna är den föreslagna\nhöjningen av skatten på motorbränslen, på bensin, brännolja och gasol. I\nNorrland är inte bilen ett nöjesfordon utan i första hand ett nyttofordon\nför persontransporter till arbetet, för att uträtta nödvändiga ärenden i\ntätorterna och naturligtvis för godstransporterna där de ökade kostnaderna\n för drivmedel måste komma att slå igenom i höjda transportkostnader,\nallt till men för näringslivet. Den föreslagna höjningen av skatten på\nfordonsbränslen drabbar Norrlands näringsliv och befolkningen där\n"
