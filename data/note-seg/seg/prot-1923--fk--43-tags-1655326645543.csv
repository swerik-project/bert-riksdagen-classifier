id,type,tag,box,content
"https://betalab.kb.se/prot-1923--fk--43#1-74-cblock_3-block_3",Text,1,"304,270,1327,220","för studier och förströelser. Jag kan också erinra om, att från sjöfolksorganisationernas\n sida har man på senare år lagt sig särskilt vinn om\natt tillgodose detta behov hos sjöfolket. De ha sålunda upprättat\nvandringsbibliotek för personalen på fartygen och ha framställt krav\ntill redarna att de å fartyget skulle tillhandahålla litteratur.\n"
"https://betalab.kb.se/prot-1923--fk--43#1-74-cblock_4-block_4",Text,1,"301,502,1330,932","Vidare är det ju alldeles oriktigt att göra en jämförelse mellan\nåttatimmarslagen och denna lagstiftning, ty man kan strängt taget inte\ntala om någon åttatimmarsdag för sjöfolket. Om herrarna besvära sig\nmed att kasta ett öga på den tabell, som finns på sidan 8 i utskottets utlåtande,\n skola ni finna, att arbetstiden enligt lagen är mycket, mycket\nlängre än 48 timmar i veckan. Till sjöss är den för däcksmanskapet 84\ntimmar per vecka, för maskinmanskapet 56 och för kökspersonalen 84.\nI hamn skulle arbetstiden visserligen begränsas till 48 timmar för\ndäcks- och maskinpersonalen, men den utgör 72 timmar för kökspersonalen.\n Beträffande ankomst till och avgång från hamn har föreskrivits\n12 timmars arbetsdag för däcks- och kökspersonalen och 8 timmar för\nmaskinpersonalen. Emellertid förhåller det sig väl ändå så, att den största\n delen av arbetstiden för sjöfolket är förlagd till sjöss, och att man\nföljaktligen kan säga, att denna lagstiftning egentligen begränsat arbetstiden\n för det stora flertalet ombord på fartyg arbetande endast till\n84 timmar per vecka. Man kan följaktligen knappast säga, att lagstiftningen\n visat för stort tillmötesgående mot sjöfolket. Jag tror tvärtom,\natt man kan säga, att om man skulle gå emot denna lagstiftning, borde\nman göra det därför, att det är — om uttrycket tillåtes mig — en skam\nför ett land att ha en lag, där man fastslår en minimiarbetstid av 84\ntimmar per vecka.\n"
"https://betalab.kb.se/prot-1923--fk--43#1-74-cblock_4-block_5",Text,1,"301,1439,1328,299","Utskottets ärade ordförande har redan påpekat, att lagstiftning finnes\n på detta område icke blott i Norge och Frankrike utan även i andra\nländer. I de länder sjöfolkets arbetstid icke reglerats medelst lagstiftning,\n ha avtal träffats mellan arbetsgivarnas och arbetarnas organisationer\n om en arbetstid, som i flera länder avsevärt understiger den arbetstid,\n som här är lagfäst. Jag hänvisar härvidlag ånyo till tabellen i\nutskottets utlåtande.\n"
"https://betalab.kb.se/prot-1923--fk--43#1-74-cblock_4-block_6",Text,1,"299,1753,1330,618","Jag begärde egentligen ordet för att bemöta greve Spens. Han\ngjorde en jämförelse mellan verkmästarna inom fabriksindustrien, inom\nde vanliga arbetsområdena, och s. k. ende maskinister och styrmän, och\nhan menade, att det fanns mycket, som talade för att det borde göras\nundantag från arbetstidslagen för sådana styrmän och maskinister, liksom\n man gjort för verkmästarna. Jag äger visserligen ringa kunskap\nom arbetsförhållandena ombord på fartyg, men vågar hålla före, att\nstyrmännens och maskinisternas arbete är betydligt mera krävande än\nverkmästarnas arbete. Verkmästarnas arbete i en fabrik eller verkstad\nbestår ju huvudsakligen i att organisera arbetet och övervaka arbetarna,\nmedan, åtminstone på en del smärre fartyg, styrmännen och maskinisterna\n måste mer eller mindre direkt deltaga i arbetet. Jag kan inte hjälpa,\n att jag tycker, att det är orimligt att kräva, att dessa enda maskinister\n och enda styrmän skola undantagas från denna lagstiftning. De\n"
