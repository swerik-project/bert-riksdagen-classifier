id,type,tag,box,content
"https://betalab.kb.se/prot-1975--15#1-36-cblock_1-block_1",Text,1,"135,105,803,56","Jag skall begränsa mig till att i korthet beröra fyra områden som står\ni debattens centrum.\n"
"https://betalab.kb.se/prot-1975--15#1-36-cblock_1-block_2",Text,1,"133,176,804,377","Det första gäller utrikespolitiken. Sverige tar i år säte i Förenta nationernas\n säkerhetsråd. Det sker i en tid, då världsorganisationen på sin\ndagordning ställt upp till granskning en rad för mänskligheten grundläggande\n frågor. Det sker också mot bakgrund av en världsomfattande\nekonomisk och social kris, som leder till direkta katastrofer i många\nutvecklingsländer och som skakar industrisamhällena och sätter i fråga\nsjälva grundvalen i deras ekonomiska system. Ofta framställs problemen\nsom överraskande, som en plötslig förmörkning på en i övrigt klar och\nbekymmersfri himmel. Men den krisen har egentligen rått i de fattiga\nländerna i många år. Den är — som den franske presidenten nyligen framhöll\n — en bestående kris som gäller en ny fördelning av världens resurser.\n"
"https://betalab.kb.se/prot-1975--15#1-36-cblock_1-block_3",Text,1,"129,563,804,197","Det är trots allt ett löftesrikt tecken att Förenta nationerna i detta\nläge spelar en mera aktiv roll än någonsin tidigare. FN har samlat nationerna\n till globala rådslag om befolkning och livsmedel, om miljö och\nhavsrätt, om nedrustning och råvaruproblem. Diskussionen vid dessa\nrådslag har varit splittrad, motsättningarna betydande. Men kunskapen\noch medvetenheten har ökat.\n"
"https://betalab.kb.se/prot-1975--15#1-36-cblock_1-block_4",Text,1,"128,775,804,307","I år kommer det att visa sig om världssamfundet har kraften och viljan\natt mejsla ut handlingslinjer för att gripa sig an med dessa problem.\nDeklarationen och handlingsprogrammet om en ny ekonomisk världsordning\n är därvid en naturlig utgångspunkt. Därur kan växa fram ett\nbredare, mera nyanserat synsätt på relationerna mellan industriländer\noch utvecklingsländer. Men då måste de förra också acceptera kraven\npå likaberättigande, kraven på makt över de egna resurserna och den\nmaktförskjutning i de internationella förbindelserna som blir en ofrånkomlig\n följd, om kriserna skall kunna bemästras och freden värnas.\n"
"https://betalab.kb.se/prot-1975--15#1-36-cblock_1-block_5",Text,1,"126,1093,803,165","Vi skall inte ha någon övertro på Förenta nationerna, ty besvikelserna\nhar varit många och FN:s svagheter förblir uppenbara. Men FN är den\nenda organisation som kan utgöra en samlad plattform för de globala\nfrågorna. Och FN förblir omistligt i strävandena att bevara freden och\nundanröja konflikter.\n"
"https://betalab.kb.se/prot-1975--15#1-36-cblock_1-block_6",Text,1,"125,1270,803,235","Vi bör i all ödmjukhet försöka göra en aktiv insats i Förenta nationerna\nför att ersätta konfrontation med samarbete, för att hejda krigets förödelser\n och för att medverka till en internationell samling av krafterna\nför solidaritet och en rättvisare fördelning. Sverige har en FN-tradition\nav aktivt och självständigt engagemang. Vi stöder helhjärtat organisationens\n olika program. Här hemma uppnår vi — tydligen som det första\nindustrilandet i världen — det s. k. enprocentsmålet.\n"
"https://betalab.kb.se/prot-1975--15#1-36-cblock_1-block_7",Text,1,"125,1516,801,203","Låt mig tillägga ytterligare en sak: Vi har från svensk sida stundom\ndiskuterat de konsekvenser som avspänningen mellan de ledande stormakterna\n kan leda till för små nationer. Det är viktigt och nödvändigt\natt dessa synpunkter förs fram. Men det har skett med utgångspunkt\ni en klart positiv värdering av avspänningspolitiken och under den självklara\n förutsättningen att alla fationella skäl talar för att denna avspänning\n"
