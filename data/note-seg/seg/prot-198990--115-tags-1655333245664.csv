id,type,tag,box,content
"https://betalab.kb.se/prot-198990--115#1-13-cblock_0-block_0",Text,1,"71,105,813,53","svårar enbart dem vi redan har och förhindrar en utveckling mot ökad produktivitet\n och tillväxt.\n"
"https://betalab.kb.se/prot-198990--115#1-13-cblock_0-block_1",Text,1,"70,173,814,125","Lönepolitikens misslyckande manifesteras inte minst i det stora antalet\nkonflikter på arbetsmarknaden. Förra året förlorade vi över 400 000 arbetsdagar\n på konflikter. Inte minst bekymmersamma är de återkommande olovliga\n konflikterna.\n"
"https://betalab.kb.se/prot-198990--115#1-13-cblock_0-block_2",Text,1,"68,308,815,126","Varför, Mona Sahlin, kan inte regeringen ta sig samman och åtminstone\ngå med på att höja skadeståndet vid olovliga konflikter från i dag löjligt låga\n200 kr.? Dessutom framstår det som alltmer nödvändigt att snabbt se över\nspelreglerna på arbetsmarknaden.\n"
"https://betalab.kb.se/prot-198990--115#1-13-cblock_0-block_3",Text,1,"66,444,815,261","Herr talman! Regeringen har blivit sin egen politiks fånge. Det är den socialdemokratiska\n politiken som har skapat problemen. De traditionella socialdemokratiska\n sätten att ta itu med problem är hjälplöst förlegade. Även\nom regeringen har visat sig beredd att marginellt flytta positionerna i riktning\n mot ett något ökat inslag av marknadsekonomi, är den på grund av inre\nspänningar förhindrad att ta de steg som är absolut nödvändiga för att få den\ntillväxt som åtminstone delar av regeringen själv inser erfordras för att välfärden\n och sysselsättningen inte skall äventyras.\n"
"https://betalab.kb.se/prot-198990--115#1-13-cblock_0-block_4",Text,1,"64,714,815,261","Det är inte bara ansatserna till en statlig och centralstyrd lönepolitik som\navslöjar regeringens oförmåga till omtänkande. Samma dirigistiska ambition\navslöjar arbetsmarknadsministern i en rad uttalanden. Hon hade inte mer än\njämnt blivit utnämnd till statsråd, förrän hon förklarade att hon är beredd\natt lagstifta om inte parterna kan komma överens om än det ena och än det\nandra — avtal, annars lagstiftning. Det senaste gäller deltidsarbetslösa. Antingen\n ställer arbetsgivarna upp och ordnar heltidsjobb, annars är hon beredd\n att lagstifta.\n"
"https://betalab.kb.se/prot-198990--115#1-13-cblock_0-block_5",Text,1,"62,984,814,162","Sådant här har vi hört förr. Det var bl.a. så beslutet om den sjätte semesterveckan\n kom till — den som regeringen nu har fått göra en halv reträtt från.\nJag hade hoppats att vi skulle slippa den sortens kommandopolitik i fortsättningen\n och att vi i stället skulle få en politik som skapade förutsättningar för\nsamförstånd och en harmonisk utveckling på arbetsmarknaden.\n"
"https://betalab.kb.se/prot-198990--115#1-13-cblock_0-block_6",Text,1,"61,1153,814,126","Det finns också andra tecken som tyder på att regeringen, trots att den\nibland låter annorlunda, i själva verket inte är beredd att rubba en enda tum\npå sina ambitioner att styra utvecklingen mot mer av socialistisk planhushållning.\n\n"
"https://betalab.kb.se/prot-198990--115#1-13-cblock_0-block_7",Text,1,"59,1289,814,160","I förslaget till partiprogram förordas olika former av kollektivt sparande\noch kollektiv kapitalbildning. Detta är helt i linje med löntagarfonderna och\nden omfattande fonduppbyggnad som LO skisserar i sin maktutredning.\nLöntagarfonderna är inte nog, vilket också bekräftats av industriminister\nRune Molin i dessa yttersta dagar.\n"
"https://betalab.kb.se/prot-198990--115#1-13-cblock_0-block_8",Text,1,"57,1458,815,264","Ett ytterligare steg i denna riktning togs med arbetslivsfonderna. 15 miljarder\n kronor finansierade med en särskild löneskatt ställs till förfogande för\nlångtgående styrning av produktion och organisation på arbetsplatserna.\nHos en central och 24 regionala styrelser med minst 250 politiker och fackliga\nombudsmän och ett ännu okänt antal tjänstemän skall arbetsgivare och arbetstagare\n med mössan i hand be att få tillbaka något av sina egna pengar\nför att kunna förbättra arbetsmiljön och arbetsorganisationen. Hur många\narbets- och sammanträdestimmar som kommer att gå åt kan vi bara gissa.\n"
