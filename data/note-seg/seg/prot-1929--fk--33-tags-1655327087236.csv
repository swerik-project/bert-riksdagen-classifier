id,type,tag,box,content
"https://betalab.kb.se/prot-1929--fk--33#1-44-cblock_3-block_3",Text,1,"304,243,1504,207","litet, men med lika fullständig frånvaro av tillräcklig kompetens. De äro\nnästan ännu farligare, ty de höra mest till dem, som vilja vara med om den\nstora rulljangsen, och de se mera mellan fingrarna, visst inte alltid, herr talman,\n men i många fall. Det är alltså en omtvistlig utväg, som rekommenderas\nav Kungl. Maj:t och utskottet.\n"
"https://betalab.kb.se/prot-1929--fk--33#1-44-cblock_3-block_4",Text,1,"302,454,1507,458","Men nu är det givet, det vill jag också erkänna, att huvudpunkten i propositionen\n ligger i det centralt organiserade kontrollorganet över speciellt sparbankerna.\n Det är väl detta, som skall göra susen. Jag vill hoppas, att det\nskall motsvara förväntningarna, men jag tror icke, att det är säkert. Den\nnuvarande bankinspektionen har visat sig icke gå i land med att upptäcka\nlurendrejerier. De senare äro ju till för att lura inspektionen, och de begagna\nsig av de utvägar, som tillfället erbjuder. Tillfället gör tjuven, säger man.\nOch det är kanske en ganska ogörlig uppgift man lägger på den nya bankinspektionen,\n även om man lyckas få någon överdängare till innehavare, vilket\nofta beror på en slump, för man vet inte, när han utnämnes, om han riktigt\npassar för uppdraget.\n"
"https://betalab.kb.se/prot-1929--fk--33#1-44-cblock_3-block_5",Text,1,"298,916,1508,880","Därför har jag föreställt mig, att vid sidan av dylika nödfallsutvägar, dessa\nhalmstrån, som bestå i »kontroll», så fordras det säkerligen konstitutiva ändringar\n i själva sparbankslagen. Det förefaller oss, som om bara i den omständigheten,\n att hela denna kategori av lösligt organiserade banker — ty det äro\nde i alla fall — fortfarande skola få kalla sig sparbanker och locka till sig\nkunder även genom att bjuda högre ränta, ligga två av de största farorna.\nDet är just detta, som de nyligen timade händelserna ge vid handen. Jag har\nsjälv åberopat ett exempel. Jag vet ett bruk här i Sverige, vars förhållanden\njag äger kännedom om. Där hade större delen av bruksbefolkningen sina besparingar\n insatta i en vanlig, säker bank, men så kom denna allmänna sparbank\n till och lockade med sitt namn av sparbank och sin högre ränta. Då togo\ndessa obetänksamma människor alla sina besparingar ur den säkra banken och\nsatte in dem i den osäkra för lockelsen med den högre räntan — den allra\nfarligaste lockelsen för allmänheten. Och på det sättet förlorade de sina pengar.\nSåledes skulle man kunna tänka sig, att ordet »sparbank» inte finge begagnas\nannat än av banker, som i enlighet med denna lag få en alldeles särskilt omsorgsfull\n organisation för ändamålet. Och vidare skulle de ej få lämna högre\nränta än den, som erbjudes i den officiella marknaden, d. v. s. depositionsräntan,\n utan att ha Kungl. Maj:ts eller någon myndighets tillstånd, på grund av\natt de kunna visa, att de ha säkra tillgångar, på basis av vilka de kunna erbjuda\n denna högre ränta.\n"
"https://betalab.kb.se/prot-1929--fk--33#1-44-cblock_3-block_6",Text,1,"295,1799,1506,547","Förmyndarekammaren i Stockholm skall ge en viss ränta på de omyndigas\nnedsatta medel. Jag har där varit »bankdirektör» i många herrans år, om jag\nså får uttrycka mig, och bl. a. placerat pengar. Vi fingo ändra vår ränta efter\nvåra tillgångar, men ej utan Kungl. Maj:ts tillstånd. Förmyndarna klagade\ndessutom på den tiden bland annat över att vi inte tilläto dem att placera sina\npengar hur som helst, men nu, efter den stora kristiden, ha dylika förmyndare\ntackat förmyndarekammaren för att de verkligen fått behålla myndlingarnas\npengar, som de förut ovisligen velat placera i därefter förolyckade valutor.\nVidare tycker jag, att de nu gjorda erfarenheterna borde vara tillräckliga för\natt hemula en föreskrift, att styrelseledamot och tjänsteman i sparbank i egenskap\n av huvudgäldenär och löftesman inte alls får låna i sparbanker och i varje\nfall inte i den, där han är anställd, även om han som säkerhet kan ställa sådana\n obligationer och inteckningar, som eljest godkännas.\n"
"https://betalab.kb.se/prot-1929--fk--33#1-44-cblock_3-block_7",Text,1,"295,2346,1502,171","När den sista förmyndarelagen kom till, skulle det bli en sådan kolossal\nsäkerhet för omyndigas medel genom kontroll av en särdeles utmärkt person,\nsom kallades överförmyndare. Nyligen finga vi i Stockholms förmyndarekammare\n en påringning från en förmyndare i Stockholms omgivningar, som\n"
