id,type,tag,box,content
"https://betalab.kb.se/prot-1956--ak--16#1-12-cblock_3-block_3",Text,1,"262,295,733,1941","Dessutom redovisas också hurusom det\nunder rådande ekonomiska förhållanden\n kan vara nödvändigt att begränsa\ninvesteringarna även i fråga om vägbyggandet\n och att hänsyn därvid även\nmåste tas till de synpunkter som framkommer\n genom den nu arbetande utredningen\n rörande den ekonomiska\nlångtidsplaneringen under åren 1956—\n1960. Vi hävdar emellertid att det icke\nendast är fråga om en avvägning ur\nekonomisk investeringssynpunkt utan\näven en fråga om huruvida de maskinella\n och organisatoriska resurserna utnyttjas\n till högsta kapacitet när arbeten\nav mera betydande omfattning kan lössläppas\n med hänsyn till avvägningen ur\ninvesteringsekonomiska synpunkter.\nDet kan inte vara utskottet obekant\natt det vid olika tillfällen från skilda\nhåll anförts att såväl maskinella som\norganisatoriska resurser illa utnyttjas i\nbrist på mera långsiktig planering, och\ndet synes oss angeläget att det med\nstörsta skyndsamhet utredes på vad sätt\nsådana ur landets synpunkter betydelsefulla\n resurser på absolut effektivaste\nsätt skall kunna utnyttjas i varje investeringssituation.\n Vi känner oss inte\növertygade om att det på detta område\när så välbetänkt att slå sig till ro med\natt hänvisa till det arbete som redan\ngöres. Syftet med motionen är att uppnå\nden största effekten för den lägsta kostnaden.\n Frågan om arbetskraftens knapphet\n uppställer sig vid olika tillfällen.\nDet är min uppfattning att ett bifall till\nvår motion skulle kunna bidraga till att\nmera vägarbeten skulle kunna utföras\nredan inom ramen för de anslag som\nfinns och som kommer att beviljas.\nHerr talman! Med hänsyn till dessa\nsynpunkter ber jag att få yrka bifall\ntill motionen nr 508 i denna kammare.\n"
"https://betalab.kb.se/prot-1956--ak--16#1-12-cblock_4-block_5",Text,1,"259,2344,719,176","Herr talman! Vid denna punkt i utskottets\n utlåtande finns en reservation,\ntill vilken jag anslutit mig och som gäller\n tekniken för väganslagen. Jag vill\n"
"https://betalab.kb.se/prot-1956--ak--16#1-12-cblock_5-block_6",Text,1,"1047,302,719,172","här först med några ord beröra denna\nreservation och sedan göra några kommentarer\n till de yttranden som har hållits\n under den tidigare debatten.\n"
"https://betalab.kb.se/prot-1956--ak--16#1-12-cblock_5-block_7",Text,1,"1040,484,725,1008","Vi har under senare år haft kalenderårsberäkning\n när det gäller väganslagen.\n Huvudmotiveringen för övergången\n till detta tekniska förfarande\nvar att vi därigenom skulle få större\nmöjligheter för vederbörande vägmyndigheter\n att planera och därmed också\neffektivisera arbetet. Genom den begränsning\n som har skett i medelsförbrukningen\n har detta syfte tyvärr inte\nkunnat nås i dess fulla omfattning, men\njag har den uppfattningen, att principen\n ändå är bra. Det är värdefullt om\nman får möjligheter till planering, men\njag har liksom övriga reservanter den\nuppfattningen, att syftet kan nås även\nom vi övergår till budgetberäkning. Reservanterna\n har sagt att det kan ske så\natt riksdagen samtidigt med anslagsanvisningen\n fastställer särskilda investeringsramar,\n innefattande högsta belopp\nsom får disponeras för vägbyggnader\nunder visst kalenderår.\n"
"https://betalab.kb.se/prot-1956--ak--16#1-12-cblock_5-block_8",Text,1,"1038,1510,720,205","Jag vill i det sammanhanget erinra\nom den situation på detta område vari\nvi befinner oss och om den utveckling\nsom skett under de närmast föregående\nåren.\n"
"https://betalab.kb.se/prot-1956--ak--16#1-12-cblock_5-block_9",Text,1,"1034,1732,722,473","Den fastställda femårsplanen för väg-\noch brobyggnadsverksamhet grundar sig\nför den löpande perioden 1955—1959\npå det program som låg till grund för\n1954 års riksdagsbeslut om automobilskattemedlens\n storlek, och skatten blev\nden gången avvägd i förhållande till det\nvägbyggnadsbehov som då ansågs föreligga.\n Sedan dess har det inträffat två\nomständigheter, som väsentligt har förändrat\n förhållandena.\n"
"https://betalab.kb.se/prot-1956--ak--16#1-12-cblock_5-block_10",Text,1,"1031,2220,720,305","Jag ber först att få erinra om den\noväntat starka ökningen av bilbeståndet.\n Jag har här en tabell, som är utarbetad\n av den bilskatteutredning, vars\nförslag låg till grund för riksdagens\nbeslut om bilskatten 1954. Av tabellen\nframgår, att det i januari 1959 skulle\n"
