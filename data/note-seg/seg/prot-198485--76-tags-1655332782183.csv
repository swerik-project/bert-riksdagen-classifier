id,type,tag,box,content
"https://betalab.kb.se/prot-198485--76#1-80-cblock_1-block_1",Text,1,"105,108,804,130","Det finns en klar skillnad i människosynen mellan detta sätt att beskriva\nambitionerna och det som formulerats ungefär så här: ”Vi måste ge plats åt\nde dugliga, så att de kan tjäna pengar nog för att hjälpa de andra.” Emellanåt\nmöter man i slappa diskussioner den argumenteringen.\n"
"https://betalab.kb.se/prot-198485--76#1-80-cblock_1-block_2",Text,1,"106,249,804,340","Ett av grundskolans svåra problem i dag är den s.k. utslagningen på\nhögstadiet. Alltför många elever lämnar grundskolan utan att kunna läsa,\nräkna eller skriva ordentligt. Vi kan inte nöja oss med en lägre ambitionsnivå\nän att alla skall få ordentliga kunskaper. Vad är det som gör att utslagning\nförekommer? Det finns många skäl. Misslyckanden i skolan kan många\ngånger ha en social bakgrund. Svårigheter och splittring i hemmet ger många\nelever dåliga odds i skolan. Även om ett ganska klart socialt mönster kan\nurskiljas för många av dessa elever, är det inte lika självklart att skolan kan\nundanröja de problem som finns i hemmet. Den uppgiften är för svår för\nskolan att fullgöra.\n"
"https://betalab.kb.se/prot-198485--76#1-80-cblock_1-block_3",Text,1,"106,599,805,165","Skolan måste vara en bra skola. Skolan kan göra insatser för de enskilda\neleverna på annat sätt. Skolan kanske inte kan bli ett andra hem för barn som\nhar det svårt, men skolan skall kunna erbjuda lugn och ro för de barn som har\nsjögång på andra områden. På det sättet kan skolan spela en viktig roll för\nbarn och ungdomar. Skolan skall vara den goda folkskolan.\n"
"https://betalab.kb.se/prot-198485--76#1-80-cblock_1-block_4",Text,1,"107,775,804,90","Arbetet mot utslagningen har resulterat i förslag som återfinns i årets\nbudgetproposition. Där betonas framför allt skolans pedagogiska och sociala\nklimat.\n"
"https://betalab.kb.se/prot-198485--76#1-80-cblock_1-block_5",Text,1,"107,881,805,270","Regeringen hänvisar till skillnader i resultat som åstadkoms i olika skolor\noch som faktiskt kan hänföras till det som skulle kunna kallas ett socialt och\npedagogiskt klimat. I de ”goda” skolorna arbetar man målmedvetet mot\nuppställda utbildningsmål. Man har höga ambitioner för alla elever och man\nmånar om varandras resultat. I ett sådant klimat gynnas också de mest\nbegåvade. Detta är viktigt att understryka, eftersom skolan skall vara bra för\nalla. I den skolan är läraren den viktigaste personen, och det är viktigt att\nlärarens arbete uppmärksammas och ges stöd.\n"
"https://betalab.kb.se/prot-198485--76#1-80-cblock_1-block_6",Text,1,"108,1162,804,129","I budgetpropositionen föreslås att en av årets friluftsdagar skall kunna vara\nkulturdag. Regeringen föreslår vidare att skolan skall få tillgång till klassiker\ni klassuppsättningar. Skolan måste se till att individen och hennes behov av\nkunskaper och bildning tillgodoses.\n"
"https://betalab.kb.se/prot-198485--76#1-80-cblock_1-block_7",Text,1,"108,1301,804,95","När man ser moderaternas krav på kraftiga nedskärningar på skolans\nområde, stärks man i uppfattningen att det i dag är den kulturlösa nyliberala\nfalangen som styr moderaterna.\n"
"https://betalab.kb.se/prot-198485--76#1-80-cblock_1-block_8",Text,1,"108,1408,804,199","Skolan skall inte vara en hetsig institution där man jagar efter poäng. I\nstället skall varje elev stimuleras att ständigt söka nya kunskaper, söka göra\nsitt bästa, lockas till gränserna för vad han förmår. Den goda skolan får inte\nställa den svage eleven mot den starke. Den skall ta väl hand om båda. I den\ngoda skolan skall också den begåvade stimuleras. Därför är det viktigt att\nskolan ger kunskaper.\n"
"https://betalab.kb.se/prot-198485--76#1-80-cblock_1-block_9",Text,1,"109,1618,803,95","Det är viktigt att man kontrollerar att eleverna lärt sig tillräckligt för att\nkunna fortsätta till nästa moment, nästa klass eller nästa stadium. I en sådan\nkunskapskontroll bör skolan kunna använda sig av exempelvis diagnostiska\n"
