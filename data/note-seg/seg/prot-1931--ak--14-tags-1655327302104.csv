id,type,tag,box,content
"https://betalab.kb.se/prot-1931--ak--14#1-67-cblock_9-block_9",Text,1,"102,1530,1519,549","Herr Hage: Herr talman! Den fråga, som här beröres, har vid upprepade\n tillfällen varit föremål för riksdagens behandling. Det gäller ju att söka\nåstadkomma, att de livräntetagare och understödstagare, som ha ersättning enligt\n den gamla olycksfallsförsäkringslagen av 1901 och som uppbära en mycket\n mindre ersättning, än de som åtnjuta ersättning enligt den nya lagen av\n1916, skola kunna få något litet tillskott för att få det en smula bättre ställt\noch med avseende på sina inkomster komma litet närmare de livräntetagare,\nsom få sin ersättning enligt den nya lagen. De människor, som det här gäller\natt hjälpa, äro i allmänhet tämligen gamla, och de äro ej så många till antalet.\nAllteftersom åren gå, blir deras antal mindre och mindre, och man torde kunna\n göra det påståendet, att om en sådan reform, som den jag ifrågasatt med\nmitt utredningsförslag, kunde genomföras, så är det troligt, att det icke skulle\nkosta staten så synnerligen mycket.\n"
"https://betalab.kb.se/prot-1931--ak--14#1-67-cblock_9-block_10",Text,1,"101,2078,1515,427","Det är inte minst med hänsyn härtill, som jag vågat mig på att nu återigen\nföra fram denna fråga om att bereda dessa gamla livräntetagare någon liten\nförbättring i deras inkomster. Då jag nu återkommit med denna framställning,\n har det också berott bl. a. därpå, att man ofta uppvaktas här i riksdagen\n— det har hänt flera riksdagsmän efter vad jag har mig bekant — med brev\nfrån dessa livräntetagare, där de undra över, varpå det kan bero, att de, som\nfalla under den gamla lagens bestämmelser, få en så avsevärt mycket mindre\nersättning än de, som komma under den nya fördelaktigare lagen. Det är nämligen\n en mycket stor skillnad mellan beloppen för dessa båda kategorier. De\npåpeka också, att när det gäller sådana gamla livräntetagare från 1901, som\n"
