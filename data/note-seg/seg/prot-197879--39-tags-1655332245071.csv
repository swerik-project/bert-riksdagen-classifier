id,type,tag,box,content
"https://betalab.kb.se/prot-197879--39#1-11-cblock_2-block_2",Text,1,"76,106,810,57","skall behandlas i propositionen med förslag om tilläggsbudget II till\nstatsbudgeten för budgetåret 1978/79.\n"
"https://betalab.kb.se/prot-197879--39#1-11-cblock_3-block_4",Text,1,"75,244,811,164","Herr talman! Tack för svaret, men låt mig samtidigt säga att jag är\nbekymrad. Av svaret framgår det nämligen inte om lantbruksstyrelsen\nkommer att få de begärda pengarna. Jag är också bekymrad över att det tar tid.\nDet hade varit möjligt att lösa det här problemet genom en proposition till\nriksdagen.\n"
"https://betalab.kb.se/prot-197879--39#1-11-cblock_3-block_5",Text,1,"75,421,813,341","Vad som nu har hänt är att lantbruksstyrelsen tagit tre månader på sig för\natt genomföra dessa överläggningar och framkomma med förslag till\nregeringen medan denna, enligt vad som meddelas i dagens svar, kommer att\nbehöva tre månader för att ta ställning till det, trots att saken i princip var\nbeslutad av regeringen Fälldin i juli månad. Som jag ser det gällde det närmast\nen fråga om att effektuera beslutet. Jag vill be jordbruksministern att\nverkligen ägna stor omsorg åt detta, så att den aktuella omstruktureringen\nverkligen kommer till stånd så snabbt som möjligt. Jag vill påstå att vi här har\nen alldeles enastående chans att förbättra fastighetsstrukturen, skapa bärkraftiga\n familjejordbruk och t. o. m. bilda helt nya företag.\n"
"https://betalab.kb.se/prot-197879--39#1-11-cblock_3-block_6",Text,1,"76,773,813,370","Domänverket har förklarat sig berett att delta i dessa strukturförbättringar,\noch detta gör det ännu mer angeläget att regeringen ställer tillräckliga resurser\ntill lantbruksstyrelsens förfogande, så att inte hela projektet strandar. Det har\nvisat sig att domänverket har ett överraskande stort antal ganska omfattande\narealer utspridda på små skiften, som är lämpade som förstärkning av\ngrannfastigheter. Detta innehav är utan tvivel orationellt. Domänverket är\nnu tydligen berett att avveckla en del av sin arrendeverksamhet till\narrendatorerna och överlåta företag som är lämpade som familjejordbruk. Jag\ntycker, herr jordbruksminister, att denna domänverkets inställning är värd\natt prisa, och det är också ett tillfälle som jordbruksministern inte får\nförsitta.\n"
"https://betalab.kb.se/prot-197879--39#1-11-cblock_4-block_8",Text,1,"79,1227,812,269","Herr talman! Jag delar Anders Dahlgrens uppfattning att det är angeläget\natt medel ställs till lantbruksstyrelsens förfogande för detta ändamål. Det är\nockså, som Anders Dahlgren framhåller, fråga om mark som i allmänhet är\nmindre väl belägen eller på annat sätt är orationell från säljarens synpunkt.\nMarken skall sedan användas för att förbättra ägostrukturen inom skogsbruket\n och för att förstärka kombinerade jordbruks- och skogsbruksföretag\nmed skogsmark. Vidare kommer de säljande företagen att snabbt få likvida\nmedel. De slipper förhandla med ett stort antal köpare.\n"
"https://betalab.kb.se/prot-197879--39#1-11-cblock_4-block_9",Text,1,"81,1508,811,200","Jag kan försäkra Anders Dahlgren om att regeringen har för avsikt att\nfullfölja den förra regeringens intentioner. Medel kan inte ställas till\nlantbruksstyrelsens förfogande förrän efter riksdagens behandling av propositionen\n om tilläggsbudget II. Om det skulle vara nödvändigt och om\nlantbruksstyrelsen så begär, finns emellertid den möjligheten att regeringen\ndessförinnan ger styrelsen fullmakt att teckna kontrakt med de aktuella\n"
