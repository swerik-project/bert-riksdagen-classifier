id,type,tag,box,content
"https://betalab.kb.se/prot-1929--fk--13#1-42-cblock_3-block_3",Text,1,"276,218,1512,502","Nu säger motionären att det står »i möjligaste mån». Ja, vad betyder »i\nmöjligaste mån»? Betyder det, att man inte skall anlägga sådana jordbrukslägenheter,\n om det inte är möjligt att ge dem en tillräcklig storlek och att man\nannars skall avstå därifrån? Det kan ju mycket väl tänkas, att det kommer\nen äldre, behövande man, som vill bygga eller kanske redan byggt en stuga\npå en lägenhet, där han inte kan få mer än halv eller fjärdedels försörjning.\nHan vill ha jordbrukslägenheten på dessa villkor, men då skulle han bli utesluten\n från denna möjlighet, därför att den måste vara »i möjligaste mån»\nsjälvförsörjande. En så hårdragen tolkning kanske motionären skulle motsätta\n sig, men i alla fall kommer en lagstiftning, som går mera in på den\nlinjen, att beskära bosättningsmöjligheterna i högre grad än Kungl. Maj:ts\nförslag gör.\n"
"https://betalab.kb.se/prot-1929--fk--13#1-42-cblock_3-block_4",Text,1,"276,722,1512,417","I flera punkter har motionären påpekat, att man lägger alltsammans i händerna\n på myndigheterna. Vad är det då för myndigheter det gäller? Det\när statens egna myndigheter, som handha förvaltningen där uppe, revirförvaltare\n och sådana, hos vilka det inte finns intresse att på något sätt trakassera\ndessa personer. Man lägger bara i myndigheternas händer att på bästa och\nlämpligaste sätt förfara i de olika och mycket skiftande fall som förekomma,\noch jag är övertygad om, att en sådan omdömesprövning därmed är lagd i de\nbästa händer och att det är vida bättre än att söka genom snävare lagbud\nbeskära deras rörelsefrihet och därmed också möjligheterna att nå det mål,\nsom lagstiftningen är avsedd att främja.\n"
"https://betalab.kb.se/prot-1929--fk--13#1-42-cblock_3-block_5",Text,1,"275,1142,1512,418","Vad beträffar de andra punkterna, så gäller det ju bland annat det fall, då\nen sådan lägenhet, som har tillkommit för att bereda äldre, behövande lappar\n bosättningsmöjligheter, blir ledig och icke innehavarens allra närmaste,\nhans hustru finns kvar eller vill överta lägenheten. Då har jag i varje fall\ninte funnit det vara lämpligt, att lägenheten säljes eller övergår till någon\nmera oskyld, utan att den i stället överföres till någon annan äldre, behövande\n lapp, när det inte finns någon närskyld till den, som lämnat fastigheten.\nDetta kan vinnas därigenom att, då det inte finns någon närskyld, myndigheterna\n få rätt att disponera lägenheten till en annan behövande lapp, för\nvilken den kan vara lämplig såsom en bosättningslägenhet.\n"
"https://betalab.kb.se/prot-1929--fk--13#1-42-cblock_3-block_6",Text,1,"276,1561,1510,838","Vad slutligen beträffar den tredje punkten, att en innehavare bör ha rättighet\n att få full ersättning, är det inte, som herr Lindhagen vill göra troligt,\nav ren auktoritetstro, som utskottet har anslutit sig till Kungl. Maj:ts förslag\noch sedan satt sitt namn därunder. Det har varit både diskussioner och överläggningar\n i den frågan, och anledningen till, att man gick in för denna ståndpunkt,\n är densamma, som Kungl. Maj:t anfört. Om det stadgas, att innehavaren\n skall ha full ersättning, så har han också rätt att kräva, att det skall\nbli konstaterat, vad som är full ersättning, det vill säga då måste man konstatera\n fastighetens skick, då den tillträddes, och fastighetens skick, då den\navträdes, och likaså i vad mån en förbättring har skett och värdet av denna\nförbättring. Ett sådant konstaterande kan åtminstone enligt utskottets mening\n inte få objektiv giltighet, utan att det sker en syn, och en sådan syn\nkräver ju med de avstånd, som finnas däruppe, högst betydande kostnader.\nÄven i detta fall är det ju statens myndigheter, som pröva vad som kan vara\nskäligt, och jag är övertygad om, att de därvidlag icke komma att av den\nformulering detta stadgande fått dra den slutsatsen, att man skall betala\nmindre än vad som kan anses vara skäligt. Men man kommer ifrån denna besvärliga\n och dyrbara uppskattning, det vill säga själva värdesättningen blir\nbekvämare och mjukare, och jag är övertygad om, att i tillämpningen komma\nde lappar det här är fråga om, inte att på något sätt känna sig lidande.\n"
"https://betalab.kb.se/prot-1929--fk--13#1-42-cblock_3-block_7",Text,1,"277,2400,1509,75","Med anledning av vad jag sålunda anfört ber jag, herr talman, att få yrka\nbifall till utskottets hemställan.\n"
