id,type,tag,box,content
"https://betalab.kb.se/prot-1935--ak--32#1-19-cblock_1-block_1",Text,1,"132,240,1509,206","Ang. inrättande av en hovrätt för Övre Norrland. (Forts.)\ndelen, har lättare att komma till Umeå via Jörn än till Luleå. Kommunikationerna\n komma att alltid bli sådana, ty man torde väl icke kunna förvänta,\natt, därest hovrätten förlades till Luleå, kommunikationerna skulle för den\nskull läggas om.\n"
"https://betalab.kb.se/prot-1935--ak--32#1-19-cblock_1-block_2",Text,1,"127,450,1514,720","Med den kännedom, jag har om förhållandena på grund av egen erfarenhet,\noch med den kännedom, jag vunnit därigenom, att jag stått i förbindelse med\nledande kommunalmän och övriga inom denna del av Västerbottens norra\ndomsaga och Skellefteå stad, kan jag nämna, att jag icke lyckats få höra en\nenda säga — och jag är förvissad om att ingen enda skulle vilja påstå eller\nmedge det — att Luleå vore att föredraga såsom förläggningsort framför\nUmeå. Detta är ganska naturligt också. I residensstaden har man nämligen\nen hel del andra viktiga saker att uträtta. Västerbotten i dess helhet och även\nhela norra domsagan äro därför utan tvekan inställda för att Umeå är den lämpligaste\n förläggningsorten. Detta är ett ofrånkomligt faktum. Det är heller\ningenting märkvärdigt, ty 1 residensstaden har man en hel del institutioner,\nlänsstyrelsen, lantmäteristyrelsen, vattendomstolen och hushållningssällskapet\nmed sina expeditioner m. m. Jag tycker därför, att det vore litet djärvt att\nanvända sådana argument, som att man antingen utan vidare anser en sådan\nbetydande del av länet som norra domsagan såsom en neutral zon och aldrig\ntager någon hänsyn till dess intressen eller också lägger den utan vidare inom\nLuleåräjongen.\n"
"https://betalab.kb.se/prot-1935--ak--32#1-19-cblock_1-block_3",Text,1,"123,1174,1515,463","Det är egentligen detta, jag velat säga, att i Västerbottens norra domsaga\noch den stora delen av hovrättsområdet, som finns här, är meningen enhällig\ndärom, att Umeå är den rätta förläggningsorten. Tittar man på kartan, som\nhänger här på väggen, kan man bli frestad att säga, att min egen stad, Skellefteå,\n skulle vara den lämpligaste förläggningsorten, men jag anser, att man icke\nskall se på denna fråga så lokalpatriotiskt, ty då skulle jag vara bland dem,\nsom skulle vilja få frågan uppskjuten. Jag anser emellertid, att det skulle\nvara att visa en lokalpatriotism, som skulle bortse från sakliga synpunkter, och\ndärför kan jag icke ett ögonblick ansluta mig till en sådan tankegång, inseende\n att båda städerna, Umeå och Luleå, ha avgjorda företräden och alltid\nkomma att ha det, när det gäller frågan om en förläggningsort för hovrätten.\n"
"https://betalab.kb.se/prot-1935--ak--32#1-19-cblock_1-block_4",Text,1,"122,1641,1513,290","Beträffande måltätheten — detta är en sak, som jag kanske icke borde gå in\nför, då jag icke deltagit i utskottsbehandlingen i denna del — kan man av de\nsiffror, som jag hämtat från propositionen, finna, att Västerbotten dock har\nhaft under åren 1931—1933 i genomsnitt ett antal mål av 3,497 st. och Norrbotten\n under samma tid 2,778 st. När det är uppenbart, att hela Västerbottens\nlän är enigt därom att rätta förläggningsorten är Umeå, måste det dock visa,\natt måltätheten är större i Västerbottens län.\n"
"https://betalab.kb.se/prot-1935--ak--32#1-19-cblock_1-block_5",Text,1,"120,1937,1513,589","Sedan gjorde herr Nilsson i Antnäs en invändning mot den byggnad i Umeå,\ndär hovrättens lokaler skulle vara förlagda, under förmenande, att grundförhållandena\n skulle vara osäkra. Jag känner till detta, fastän jag icke är\nfackman på detta område, och såsom ett bevis för att även detta påstående\när mera myt än verklighet, har jag i min hand ett intyg, som säger följande:\n»Förutvarande seminariebyggnaden i Umeå stad, uppförd av sten i två våningar\n åren 1886—387, företer tills dato inga spår av sättningar i grunden förutom\n några smärre sättsprickor inomhus. Utvändigt finnes ingen sprickbildning.\n Skäl till antagande att hela byggnaden skall hava sjunkit, föreligger\n ej. Byggnaden är belägen 150 meter från Umeälven på en höjd av c:a\n9 meter över älvens medelvattenyta. Under likartade förhållanden finnes i\nstaden uppförda ett flertal byggnader av sten, bl. a. Sjömanshuset och Sparbanken\n med en höjd av tre våningar, utan pålförstärkning av grunden och utan\natt några sättningar förmärkts.» Detta intyg är undertecknat av Kjell Wret-\n"
