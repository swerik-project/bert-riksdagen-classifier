id,type,tag,box,content
"https://betalab.kb.se/prot-198586--100#1-53-cblock_5-block_5",Text,1,"330,123,808,93","det ärendet. Det står också i propositionen att man skall tänka på\nförvaltningslagen. Detta kommer att ytterligare förlänga handläggningstiderna,\n som redan i dag är alldeles för långa.\n"
"https://betalab.kb.se/prot-198586--100#1-53-cblock_5-block_6",Text,1,"329,225,809,159","Nej, att ta bort läkarna från pensiondelegationerna och socialförsäkringsnämnderna\n är lika tokigt som om man skulle ta bort en domare från en\ntingsrätt. Så viktiga är de personerna. Men ni socialdemokrater anser att det\när viktigare att ha fackliga representanter som bedömer om jag skall ha min\nsjukpension. Det har vi fått alldeles klart belägg för av Lena Öhrsviks inlägg.\n"
"https://betalab.kb.se/prot-198586--100#1-53-cblock_6-block_8",Text,1,"327,456,810,197","Herr talman! Lena Öhrsvik anförde två skäl till att landstingen inte är\nlämpliga att utse socialförsäkringsnämndsledamöterna. Det första skälet var\natt tunga remissinstanser ansåg landstingen olämpliga. Men det finns också\ntunga remissinstanser som anser att landstingen skall välja socialförsäkringsnämndsledamöter.\n Det är Försäkringskasseförbundet, försäkringsöverdomstolen,\n Landstingsförbundet och Svenska kommunförbundet.\n"
"https://betalab.kb.se/prot-198586--100#1-53-cblock_6-block_9",Text,1,"327,658,809,96","Det andra skälet var att Lena Öhrsvik var orolig för att det skulle finnas en\nrisk att mindre organisationer med landstingen som valförrättare på detta\nsätt skulle bli utan representation.\n"
"https://betalab.kb.se/prot-198586--100#1-53-cblock_6-block_10",Text,1,"326,763,810,126","Detta kan emellertid tillgodoses av landstinget i och med att riksdagen\nföreskriver på vilket sätt landstingen skall utse dessa representanter, dvs. på\nsamma sätt som riksförsäkringsverket skulle göra — efter förslag av arbetsmarknadens\n organisationer.\n"
"https://betalab.kb.se/prot-198586--100#1-53-cblock_7-block_12",Text,1,"324,965,811,458","Herr talman! Jag skulle kunna diskutera länge om läkarmedverkan i\nsocialförsäkringsnämnder, läkarmedverkan i förberedelsearbetet och den\nkonflikt med förvaltningslagen som kan uppkomma vid ett sammanträde\nmed läkarmedverkan, där läkarna inte är ledamöter, osv. Men egentligen är\ndenna diskussion ganska ointressant, eftersom det inte föreligger någon\nreservation på denna punkt, utan övriga partier i utskottet har kunnat enas\nom att varje försäkringskassa själv avgör i vilken form man vill ha medverkan\nav läkare vid sammanträdet. Det är ju detta som är den springande punkten.\nDet kan ju ske på många olika sätt. Jag tror säkert att kassorna själva kan\navgöra vilket behov man har. Man kan kanske vid ett speciellt tillfälle behöva\nett slags allmän inblick i den medicinska sakkunskapen när det gäller just\ndessa ärenden, eller man har kanske behov av detta vid andra speciella\närenden. Vi tycker att varje kassa själv skall bestämma i vilken form man vill\nha denna medverkan.\n"
"https://betalab.kb.se/prot-198586--100#1-53-cblock_7-block_13",Text,1,"323,1437,809,294","När det gäller frågan om huruvida landstingen eller riksförsäkringsverket\nskall utse arbetsmarknadens representanter hänvisar Margö Ingvardsson till\ntunga remissinstanser — Kommunförbundet, Försäkringskasseförbundet,\nosv. Jag har emellertid lyssnat till de fackliga organisationerna, eftersom det i\nmycket är dem det handlar om. I fråga om detta har de stora fackliga\norganisationerna tyckt att det var bättre att få denna helhetsbild, så att man\növer landet kan få en rimlig och rättvis fördelning mellan de olika\norganisationerna. Inom ett mindre område — ett landsting — är det lätt hänt att\nnågon organisation blir utan representation och kanske inte kan bli\n"
