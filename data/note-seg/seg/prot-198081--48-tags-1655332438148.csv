id,type,tag,box,content
"https://betalab.kb.se/prot-198081--48#1-16-cblock_7-block_7",Text,1,"355,114,813,235","Det är betecknande att Oskar Lindkvist ändå är missnöjd. Osökt kommer\nman i detta sammanhang att tänka på en TV-pjäs som sändes härförleden.\nDen handlade om en man som i alla sina dagar hade önskat sig en grön\nsänkhåv. Efter 50 år fick han sin gröna sänkhåv. Han blev då tillfrågad om\nhan var belåten med den. Jo, visst var han väl det. Men han var ändå litet\nmisslynt. Och varför det då? Jo, sade han, visserligen har jag önskat mig en\ngrön sänkhåv, men inte just den gröna färgen.\n"
"https://betalab.kb.se/prot-198081--48#1-16-cblock_8-block_9",Text,1,"354,429,813,201","Herr talman! Kostnadsutvecklingen inom bostadsproduktionen är ett av\nde allvarligaste hoten mot bostadsproduktionen och framför allt mot den\nsociala bostadspolitiken. Jag tänker därför i detta anförande uppehålla mig\nvid den del av civilutskottets betänkande som behandlar frågan om skärpt\nkostnadskontroll i bostadsproduktionen. Vi socialdemokrater har i\nmotion 76 yrkat på ett riksdagens tillkännangivande i den frågan.\n"
"https://betalab.kb.se/prot-198081--48#1-16-cblock_8-block_10",Text,1,"354,640,812,166","Frågan om skärpt kostnadskontroll är sannerligen inte ny. Vi socialdemokrater\n har flera gånger sedan 1976 tagit upp frågan i motioner till riksdagen.\nÅr 1977 konstaterade vi i civilutskottet t. o. m. i politisk enighet att statens\npris- och kartellnämnd, SPK, skulle kunna utföra undersökningar för att\nbl. a. belysa anbudsnivåerna på byggområdet.\n"
"https://betalab.kb.se/prot-198081--48#1-16-cblock_8-block_11",Text,1,"353,817,813,165","Vid de efterföljande behandlingarna i civilutskottet har utskottets\nmajoritet — moderaterna, centern och folkpartiet — emellertid avstyrkt\nsocialdemokraternas motioner med konkreta krav på boendeområdet och\nhänvisat till pågående arbete inom SPK om entreprenadpriserna avseende\nbyggande och boendekostnader.\n"
"https://betalab.kb.se/prot-198081--48#1-16-cblock_8-block_12",Text,1,"353,993,813,160","Trots att även utskottets majoritet är oroad över prisutvecklingen inom\nbostadsbyggandet sätter den sin lit till den ensamutredare som tillkallats för\natt kartlägga utvecklingen av byggpriserna. Bertil Danielsson! Vi socialdemokrater\n anser att denna utredning inte tillgodoser de krav som måste\nställas.\n"
"https://betalab.kb.se/prot-198081--48#1-16-cblock_8-block_13",Text,1,"352,1169,813,271","SPK har i juni 1980 färdigställt en undersökning om kostnaderna inom\nbyggnadsindustrin. Ur denna undersökning finns uppgifter att hämta som\nkan ligga till grund för statsmakternas beslut om en skärpt prisövervakning\npå byggområdet. Men nu ämnar SPK gå vidare och i en andra etapp\nundersöka bl. a. byggnadsindustrins lönsamhet samt göra ytterligare studier\nav orsakerna till de ökade byggkostnaderna. Eftersom SPK har en god\nkompetens i dessa frågor, är det av stor vikt att inte knappa personella\nresurser lägger hinder i vägen för den kommande utredningsetappen.\n"
"https://betalab.kb.se/prot-198081--48#1-16-cblock_8-block_14",Text,1,"352,1450,813,201","Personalläget på SPK är emellertid ytterst ansträngt, inte minst vad gäller\nden nu aktuella utredningen. Jag vet inte om det finns anledning att sätta\nnågon större tilltro till den borgerliga regeringens vilja att ge SPK\nerforderliga resurser, så att denna angelägna utredningsuppgift kan slutföras\ninom rimlig tid. Enligt min uppfattning har SPK visat att myndigheten har ett\ngott grepp om dessa frågor.\n"
"https://betalab.kb.se/prot-198081--48#1-16-cblock_8-block_15",Text,1,"352,1660,812,61","Låt mig erinra om att SPK i anslagsframställningar de senaste budgetåren\nföreslagit ökade personella resurser för prisövervakning av byggande och\n"
