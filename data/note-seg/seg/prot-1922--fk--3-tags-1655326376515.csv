id,type,tag,box,content
"https://betalab.kb.se/prot-1922--fk--3#1-33-cblock_1-block_1",Text,1,"153,266,1340,1640","ifrågasättas, om de år 1920 nådda svenska reallönerna i fortsättningen\nskola kunna hävdas, så som det ekonomiska världsläget i allmänhet\noch Sveriges ekonomiska läge i synnerhet kommit att gestalta sig. ”En\nsänkning av 1920 års reallöner, d. v. s. en sänkning av penninglönerna i\nstarkare grad än levnadskostnaderna, kan tänkas vara en nödvändighet,\nför vilken man måste böja sig”, heter det på sidan 15 i publikationen.\nBeträffande möjligheterna att på traktatpolitikens område stödja\noch främja svenskt näringsliv torde man kunna säga, att den nuvarande\nregeringen i detta avseende gör allt vad som rimligen göras kan och att\nden på ett skickligt sätt handhar vår handelspolitik och vår traktatpolitik\ngentemot främmande länder. Dock skulle jag i detta sammanhang vilja\nuttrycka en förhoppning, att förslag om uppgörande av en dubbeltariff,\nalltså förutom den nuvarande tulltariffen en högre tariff att ha till\nhands vid underhandlingar med främmande makter, icke måtte dröja\nalltför länge utan i en nära framtid bli verklighet. Vi stå nämligen\ninför en situation, då det snart nog kan bli nödvändigt att träda i traktatförhandlingar\n med länder, vilka i hög grad rustat sig för sådana\nförhandlingar, och utan en dylik dubbeltariff lära vi svårligen ha det\neffektiva medel, som behövs för att tillgodose våra berättigade intressen.\nPå en punkt har jag emellertid samma uppfattning som den förste ärade\ntalaren här i kammaren, och den gäller våra handelsförbindelser och\ntraktatförhandlingar med det stora landet i öster, nämligen den ryska\n:sovjetrepubliken. Av trontalets innehåll och av herr finansministerns\nuttalande i statsverkspropositionen framgår, att det icke från regeringens\nsida är tal om annat än en handelstraktat, och att regeringen icke\nifrågasätter något sådant som ett erkännande de jure av den nu existerande\n regeringsmakten i Ryssland. Men granskar man närmare de\nmöjligheter till förbättring av den svenska industriens läge, som skulle\nkunna uppnås genom avslutande av ett handelsfördrag med Ryssland,\ntorde man nog i betraktande av Rysslands ekonomiska läge komma till\ndet resultat, att dessa möjligheter till förbättring äro skäligen små.\nRyska statsmaktens guldkassa har hastigt sjunkit och lär i närvarande\nstund uppgå till ett ringa belopp, enligt uppgift endast några tiotal miljoner\n guldrubler. Så vitt jag har mig bekant fordras från denna makts\nrepresentanters sida, att varuleveranser i väsentlig utsträckning och i vissa\nfall helt och hållet skola ske mot kredit, och icke heller har man åtminstone\nännu fått visshet om att samma regeringsmakts representanter vilja under-\n"
"https://betalab.kb.se/prot-1922--fk--3#1-33-cblock_2-block_2",Text,1,"164,1902,1349,44","skriva en ovillkorlig förbindelse om godkännande av såväl svenska sta-\n"
"https://betalab.kb.se/prot-1922--fk--3#1-33-cblock_3-block_3",Text,1,"164,1948,1329,162","tens som enskilda svenska medborgares fordringar i samma land — en\nförutsättning, som brukar anses ovillkorligen nödvändig, om över huvud\ntaget en verklig handelstraktat mellan två makter skall kunna komma\ntill stånd.\n"
"https://betalab.kb.se/prot-1922--fk--3#1-33-cblock_3-block_4",Text,1,"164,2124,1327,224","Vad tullpolitiken beträffar, som därnäst kommer i betraktande, har\nföregående riksdag med övervägande majoritet avvisat tanken på en\nökning av de fasta tullsatserna för industriens produkter, och små om ens\nnågra utsikter förefinnas för att innevarande år komma till annat\nresultat. De skäl, som för en stor del av riksdagens medlemmar voro\n"
