id,type,tag,box,content
"https://betalab.kb.se/prot-197980--94#1-42-cblock_0-block_0",Text,1,"85,124,815,165","Tat. ex. de stegrade hyrorna. De beror på flera olika faktorer, det är sant.\nTunga och mycket viktiga faktorer är de höga markpriserna och de extremt\nhöga räntorna. Räntehöjningarna ökar också bostadskostnaderna, det vet vi.\nVi vet också att när privata markägare och uppköpare spekulerar i mark\npressas priserna på mark i höjden.\n"
"https://betalab.kb.se/prot-197980--94#1-42-cblock_0-block_1",Text,1,"88,300,813,130","Men varför, Lars Tobisson, måste vi finna oss i detta? Varför måste\nmarkspekulanterna dirigera hyrornas höjd, och varför måste det faktum att\nen massa kapitalägare vill ha höga räntor, som de tar in som arbetsfria\ninkomster, vara avgörande för bostadsbyggandet?\n"
"https://betalab.kb.se/prot-197980--94#1-42-cblock_0-block_2",Text,1,"89,441,814,160","Varför kan man inte låna ut billigt kapital till bostadsbyggande? Bostäder\när ju en nyttighet som alla människor ändå måste ha, och det vore bra om de\nkunde få den så billigt som möjligt. Vad hindrar att man skapar en fond som\nger billiga krediter till bostadsbyggandet eller som lyfter av de dyra\nkrediterna?\n"
"https://betalab.kb.se/prot-197980--94#1-42-cblock_0-block_3",Text,1,"90,617,813,95","Och vad hindrar att man helt enkelt tar ifrån spekulanterna möjligheten att\npressa markpriserna i höjden? Vad är det som hindrar Lars Tobisson och\nmoderaterna att göra ett sådant ingripande för att få ner hyrorna?\n"
"https://betalab.kb.se/prot-197980--94#1-42-cblock_1-block_5",Text,1,"87,791,815,271","Herr talman! Kjell-Olof Feldt kallade mig för belåten moderat. Ja, i den\nmeningen är jag belåten att jag är glad över att socialdemokraterna genom\nutslaget i det senaste valet inte har möjligheter att driva sin politik. Den\npolitiken skulle ha betytt åtskilligt sämre villkor och förhållanden för\nmedborgarna i vårt land, så som vi nu kan se den upplagd i exempelvis den\nsocialdemokratiska partimotionen om den ekonomiska politiken, i utskottsreservationerna\n och i det anförande som Kjell-Olof Feldt har presterat här i\ndag.\n"
"https://betalab.kb.se/prot-197980--94#1-42-cblock_1-block_6",Text,1,"89,1073,816,166","Jag är inte belåten med läget som det är i svensk ekonomi, det tror jag\nframgick tydligt av mitt tidigare anförande. Det kan man inte vara. De\nomständigheter som nu råder kommer att kräva uppoffringar från alla håll i\nframtiden för att vi skall kunna komma i bättre balans och för att vi skall\nkunna återuppta en utveckling mot ett ökat välstånd i vårt land.\n"
"https://betalab.kb.se/prot-197980--94#1-42-cblock_1-block_7",Text,1,"90,1250,815,165","Kjell-Olof Feldt frågade mig vad som menas med att förslagen kan komma\nupp till övervägande. Det menas helt enkelt att i den osäkra situation som\nföreligger och i avvaktan på besked vad gäller folkomröstning, lönerörelse\nosv. har vi i utskottet konstaterat att man egentligen inte kan utesluta så värst\nmånga alternativ.\n"
"https://betalab.kb.se/prot-197980--94#1-42-cblock_1-block_8",Text,1,"91,1426,816,272","Vi kan utesluta en del av de långtgående socialiseringsingripanden och\nannat som kan förespråkas från oppositionen, men vi är beredda att\nförutsättningslöst pröva olika åtgärder under våren, bl. a. för att underlätta\navtalsförhandlingarna. Jag tycker att man har anledning att närma sig\nfrågorna från utgångspunkten att vi påverkas av förhållanden i andra länder\noch det gör att det är berättigat med en ödmjuk inställning. Många förslag, i\nfråga om vilka man inte nu kan säga vad som är det rätta, skall vara med i\ndebatten och eventuellt kunna komma till användning i ett senare läge.\n"
"https://betalab.kb.se/prot-197980--94#1-42-cblock_1-block_9",Text,1,"118,1709,789,24","Sedan ställde Jörn Svensson frågor till mig om inflationen och vad stigande\n"
