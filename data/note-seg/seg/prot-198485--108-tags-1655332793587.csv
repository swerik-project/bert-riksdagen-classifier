id,type,tag,box,content
"https://betalab.kb.se/prot-198485--108#1-8-cblock_7-block_8",Text,1,"305,147,805,124","Utgångspunkten för den granskningen måste ändå vara, herr talman, att vi\nskall visa förståelse för att de segrande sandinistrevolutionärerna hade en\nönskan, att försvara sin revolutionära seger, att försvara sin frihet från\nSomozadiktaturen.\n"
"https://betalab.kb.se/prot-198485--108#1-8-cblock_7-block_7",Text,1,"331,108,777,28","Men vi måste fråga oss: Är deras sak rimlig? Förtjänar deras sak vårt stöd?\n"
"https://betalab.kb.se/prot-198485--108#1-8-cblock_7-block_9",Text,1,"303,287,807,306","Men vi kan inte i denna förståelse för deras kamp acceptera att de låter\nbyta ut ett förtryck, en ofrihet i Nicaragua, mot en ny. Vi kan inte acceptera\natt den nya regimen förtrycker det fria ordet och vidmakthåller en\nlångtgående censur i Nicaragua. Vi kan inte acceptera att den nya regimen\nkonfiskerar enskild egendom utan domstols prövning. Vi kan inte acceptera\natt denna sandinistfront ställer den nationella armén utanför statsledningens\nkontroll och låter den bli föremål enbart för kontroll från sandinistfronten.\nVi kan inte acceptera att denna regim under 1984 års valkamp i november\ntrakasserade de partier som ställde sig öppet mot Daniel Ortegas kandidatur.\n"
"https://betalab.kb.se/prot-198485--108#1-8-cblock_7-block_10",Text,1,"302,603,805,160","Vi kan se med förståelse på detta, men vår strävan måste vara att bidra till\natt avveckla motsättningarna — inte till att öka dem. Vi har ingen rätt att\nfördöma vare sig kontrarevolutionärerna eller sandinisterna. Vi har inte\nheller någon rätt att uttala förakt för USA:s politik, men vi har rätt att uttala\nkritik.\n"
"https://betalab.kb.se/prot-198485--108#1-8-cblock_7-block_11",Text,1,"301,779,805,159","Enligt min uppfattning och enligt moderaternas uppfattning är vår främsta\nskyldighet i Centralamerika att med varje möjlig resurs bidra till att\nåstadkomma en utveckling mot en levande och stabil demokrati. Vi måste\nanvända våra resurser så att vapnen där läggs ner och så att försoning blir\nmålet.\n"
"https://betalab.kb.se/prot-198485--108#1-8-cblock_7-block_13",Text,1,"298,1059,806,301","Herr talman! Vårt svenska folk borde ta på sig stora uppoffringar för att\nfrämja utvecklingen mot stabilitet och demokrati i Centralamerika. Det\nmåste vara en angelägnare uppgift för Sverige att stödja och utveckla\ndemokratin i Centralamerika än att medverka till att den krigförande\nregimen i Vietnam kan fortsätta sitt anfallskrig. Vi kan i Centralamerika\nbidra till utbildning och uppbyggnad av näringsliv. Vi kan visa vägen för\nnödvändiga ekonomiska reformer. Vi kan genom att ställa villkor för vårt\nbistånd medverka till att vapnen läggs ner. Det är en viktig uppgift i\n1980-talets värld.\n"
"https://betalab.kb.se/prot-198485--108#1-8-cblock_7-block_12",Text,1,"299,954,806,95","I El Salvador förekommer överläggningar i dag mellan moderata höger-\noch vänstergrupper som inger hopp. Vi måste driva vår hållning i Nicaragua\nså att samma hopp kan uttalas för framtiden i Nicaragua.\n"
"https://betalab.kb.se/prot-198485--108#1-8-cblock_8-block_15",Text,1,"296,1446,805,130","Herr talman! Vi får i korta notiser i våra tidningar följa de övergrepp som i\nSovjetunionen görs mot de människor som protesterar mot regimens brott\nmot de mänskliga rättigheterna. Flera talare har tidigare här i dag givit\nexempel.\n"
"https://betalab.kb.se/prot-198485--108#1-8-cblock_8-block_16",Text,1,"295,1586,806,131","Vi får aldrig förtröttas i våra protester. Vi måste också i alla sammanhang\nlyfta fram de erfarenheter och den kunskap vi har om den behandling som de\njudar utsätts för som ansökt om att få lämna Sovjetunionen för att\nåterförenas med sina släktingar i Israel.\n"
