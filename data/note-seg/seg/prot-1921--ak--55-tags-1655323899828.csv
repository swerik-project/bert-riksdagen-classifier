id,type,tag,box,content
"https://betalab.kb.se/prot-1921--ak--55#1-65-cblock_1-block_1",Text,1,"75,247,1306,417","till nästa riksdag. Denna valreform måste nämligen kompletteras\nmed bestämmelser om sådana officiella valförberedelser, därest det\nicke skall uppstå en del obehagliga överraskningar, trassel och oreda\nvid valen. Det var det jag ville säga, och det fasthåller jag fortfarande.\n Jag framhöll också att orsaken till att jag inte kunde vara\nmed på reservationen var den, att jag anser, att riksdagen bör beredas\n tillfälle att i ett sammanhang pröva hela frågan och sålunda\näven förslaget om officiella valförberedelser, samt vidare, att man\ninte skall besvära allmänheten och valmyndigheterna med ändringar\ni vallagen gång efter annan.\n"
"https://betalab.kb.se/prot-1921--ak--55#1-65-cblock_1-block_2",Text,1,"76,665,1299,82","Detta var skälen för det yrkande jag framställde och som jag,\nherr talman, vidhåller.\n"
"https://betalab.kb.se/prot-1921--ak--55#1-65-cblock_2-block_3",Text,1,"72,791,1304,544","Chefen för justitiedepartementet herr statsrådet Ekeberg:\nHerr talman! Vad konstitutionsutskottets ärade ordförande här har\nanfört kom för mig en smula överraskande, då jag vid resonemang\nmed de sakunniga icke fått samma intryck som han. Jag vände mig\ndärför nu till de sakkunnigas ordförande, som för mig mycket kategoriskt\n förklarade, att han anser, att det nu föreliggande förslaget,\näven om det skulle stanna vid detta, avgjort är att föredraga framför\nden nu gällande ordningen. Jag vill också framhålla, att det åberopade\n yttrandet på sidan 7€ i de sakkunnigas betänkande närmast\när riktat mot ett införande av länsvalkretsar utan alla komplement.\nMen här föreslås ju dock i propositionen det komplement, som av de\nsakkunniga framhållits såsom det allra viktigaste, nämligen den\nförändrade sammanräkningsmetoden.\n"
"https://betalab.kb.se/prot-1921--ak--55#1-65-cblock_3-block_4",Text,1,"67,1379,1303,461","Herr Vennerström: Jag vill i största korthet som norrlänning\n nedlägga en protest mot herr Olssons i Rösta metod att tala\nå hela Norrlands vägnar. Jag har nyligen varit hemma och blev då\nuppringd av redaktören för den ledande liberala tidningen i Ångermanland,\n nämligen Västernorrlands Allehanda. Han bad mig uttryckligen\n å sitt partis vägnar, att jag skulle i riksdagen inlägga en\nbestämd protest mot att herr Olsson i Rösta och hans medmotionärer\nskulle tala å det samfällda Norrlands vägnar. Jag har velat fullgöra\ndet uppdraget, och jag vill därjämte tillägga, att även den ledande\nhögertidningen i samma landskap, nämligen Härnösandsposten, har\nlika bestämt uttalat sig till förmån för de stora valkretsarna.\n"
"https://betalab.kb.se/prot-1921--ak--55#1-65-cblock_4-block_5",Text,1,"66,1884,1299,209","Herr Olsson i Rösta: Herr talman! Jag ber att få framhålla,\n att jag inte talade å Norrlands vägnar i vidare mån, än att\njag talade å ett flertal Norrlandsrepresentanters vägnar, vilka undertecknat\n den av mig avgivna motionen. Det var endast detta jag\nville säga.\n"
