id,type,tag,box,content
"https://betalab.kb.se/prot-1941--ak--31#1-36-cblock_1-block_1",Text,1,"258,258,1508,546","Granskning av statsrådsprotokollen. (Forts.)\nkrisorganens styrelseledamöter och vissa befattningshavare inom dessa krisorgan.\n Vi ha ju gjort detta på ett mycket blygsamt sätt genom en omförmälan.\n Detta har icke berott på, att vi icke skulle ansett detta spörsmål vara\nav mycket stor vikt utan på att vi hoppats, att vi skulle få flera av utskottets\nmedlemmar med oss, om vi begränsade oss till att föreslå en omförmälan. Till\ngrund för vårt yrkande ligger en inom utskottet utarbetad promemoria angående\n krisorganens administration och arvodessättningen för olika styrelseledamöter\n och befattningshavare. Det är ett mycket digert aktstycke. Det kan ju\nförefalla, som om det skulle varit mycket lämpligt, om promemorian bilagts\nutskottets utlåtande. Reservanterna ha emellertid ansett, att det varken skulle\nvarit tacknämligt eller angenämt, om detta dokument i större utsträckning\nglorts tillgängligt för den stora allmänheten.\n"
"https://betalab.kb.se/prot-1941--ak--31#1-36-cblock_1-block_2",Text,1,"261,805,1510,1219","Jag erkänner gärna, att det är mycket vanskligt att giva sig in på ett bedömande\n av skäligheten utav ifrågavarande arvoden. Det är självklart, att regeringen\n försökt att, särskilt för arbetet i de stora kommissionerna, till exempel\n industrikommissionen, arbetsmarknadskommissionen och livsmedelskommissionen,\n förvärva de skickligaste inom industrien och landets övriga näringar.\nDe personer, som kunna komma i fråga, industriledare och andra, kunna med\nhänsyn till att de i sin privata verksamhet åtnjuta höga inkomster med rätta\nuppställa krav på höga arvoden. En av cheferna för ifrågavarande kommissioner\n har som ersättning för förlorade inkomster tillerkänts ett belopp av\n30,000 kronor om året utöver det arvode av 500 kronor i månaden, som han\nåtnjuter såsom ledamot av kommissionen. Han har sålunda en årsinkomst på\n36,000 kronor. För många av oss förefaller detta vara en sagolikt stor inkomst.\n Någon anledning till anmärkning föreligger dock givetvis icke i detta\nfall, om det förhåller sig så, att denne man är absolut nödvändig på den post,\nhan bekläder. Det är sålunda icke mot sådana arvodessättningar, som vi reservanter\n opponerat oss. I en av kommissionerna åtnjuter ordföranden ett arvode\n av 1,500 kronor i månaden. Såvitt känt är, innehade han icke, då han\nutsågs till kommissionens ordförande, avlönat arbete på annat håll. En styrelseledamot\n i en av kommissionerna åtnjuter ett arvode av 1,000 kronor i\nmånaden. Det är sådana alltför generösa arvodessättningar, som reservanterna\nvelat fästa uppmärksamheten vid. Därvid ha vi icke bortsett ifrån de svårigheter,\n som regeringen har att brottas med, särskilt när det gäller att för\nde stora kommissionerna anskaffa dugligt och kvalificerat folk för handläggning\n av ifrågavarande för samhället synnerligen betydelsefulla uppgifter.\nEftersom jag är inne på detta område, vill jag nämna ännu ett exempel. En\nperson, som hade sysselsättning i landsorten, insattes i en kristidsstyrelse i\nStockholm och erhöll samtidigt en löneökning av mellan 5,000 och 6,000 kronor.\n Det är icke vem som helst, som i dessa dagar råkar ut för den nåden\natt få ett så kraftigt tillskott till sina inkomster.\n"
"https://betalab.kb.se/prot-1941--ak--31#1-36-cblock_1-block_3",Text,1,"263,2027,1506,505","Det är också ett annat spörsmål, som vi ha uppmärksammat. Jag syftar\npå det kända förhållandet, att inom statens verk och främst inom tullverket\npå många håll uppstått ett mycket stort överskott på personal. Statsrevisorerna\n ha uppmärksammat saken och föreslagit, att man från sådana statens\nverk, där det uppstått överskott på personal, skulle överflytta befattningshavare\n till kristidskommissioner och till sådana verk, som fått sin arbetsbörda\nökad. I enlighet härmed ha två tjänstemän i 21:a lönegraden i tullverket överflyttats\n till handelskommissionen. Deras avlöning utgör, efter vad jag inhämtat,\n enligt statens avlöningsreglemente 860 å 875 kronor i månaden. Därutöver\n ha de för sin tjänstgöring i kommissionen tillerkänts ett månatligt arvode\n av 250 kronor. De ha alltså fått sina inkomster ökade till 1, 110 resp.\n1,125 kronor per månad. Det är visserligen sant, att dessa tjänstemän i kom-\n"
