id,type,tag,box,content
"https://betalab.kb.se/prot-1929--fk--10#1-54-cblock_5-block_5",Text,1,"260,215,1515,1435","den där rikliga penningtillgången, vill jag verkligen ifrågasätta, om detta uttalande\n är riktigt. Jag har sagt, att den enda möjligheten att få den saken\nutklarad är, att man verkställer en undersökning hos rederierna: hur mycket\npengar ha sjömännen tagit ut i främmande hamnar? Nu tror jag inte, att de\nta ut så förskräckligt mycket, och inte inträffar det väl så ofta, att en sjöman\n tar ut hela sin innestående lön för att briljera med den i en främmande\nhamn. Nej, det tillgår nog i 90 fall av 100 på det sättet, att sjömännen gå\ntill befälhavaren och säga: »Jag behöver ha 10—20 kronor.» Det får han,\noch det är ju möjligt, att han slösar bort dem och sedan kommer och vill ha\nmera, men inte tar han i allmänhet ut hela sitt tillgodohavande, utan han tar\nendast ut vad han anser sig behöva vid ett visst tillfälle. Jag tror följaktligen\n inte riktigt på allt detta tal om att man ger dem en sömndryck för att så\nstjäla från dem de stora kapital, som de eventuellt skulle kunna inneha. Dessutom\n kan det ju inte bli så stora kapital. I de allra flesta fall gäller det här\nfartyg, som gå t. ex. på Norrland och lasta trä eller pappersmassa och sedan\ntill Antwerpen eller Rotterdam. Hur mycket ha sjömännen på en sådan ångare\ntill godo? Ja, är det jungmän eller lättmatroser, ha de 75 kronor eller kanske\n100 till godo, och hela det belopp, som de eventuellt skulle kunna ha rättighet\natt taga ut här från befälhavaren, är alltså 60—065 kronor. Är det en matros,\nhar han kanske 100 kronor till godo eller något sådant. Det är hela det belopp\n de ha att röra sig med. Sedan gå fartygen kanske till en engelsk hamn\nför att lasta, och så gå de hem igen eller eventuellt på en längre resa och komma\n tillbaka till Antwerpen eller Rotterdam, men det är ju inte så ofta, som\ndet inträffar. I sådana fall kan ju hända, att de ha något mera pengar att\nröra sig med, men jag tror inte, att det är så förskräckligt stora summor som\nman påstått, som här slösas bort. Och framför allt, inte skulle det vara lämpligt,\n att den svenska riksdagen utan någon vidare utredning underskriver uttalandena\n i denna reservation. Vad ha vi för bevis för att det är så stora summor,\nsom slösas bort, som här påståtts? Det kan ju hända i något individuellt fall,\nmen det kan ju inträffa också här i Sverige, att en sjöman, när han kommer\nhem efter slutad seglation och blir avbetald, blir berusad och blir av med pengarna\n genom att någon stjäl dem, ty jag får säga, att det finns ju bondfångare\näven här i Sverige i tillräckligt stor utsträckning. Jag tror alltså inte på\ndessa svartmålningar.\n"
"https://betalab.kb.se/prot-1929--fk--10#1-54-cblock_5-block_6",Text,1,"262,1653,1514,845","Dessutom är det en omständighet till. Jag var inne på de psykologiska förhållandena.\n Tro inte herrarna, att vårt eget utskänkningssystem här i Sverige\nspelar någon roll härvidlag? Hur förhåller det sig, när en sjöman är här? Han\nhar ju ingen motbok; motböcker utdelas inte till sjömän. Han har sin mat\nombord, och om han vill ha några spritdrycker, kan han ju knappast få det\npå laglig väg. Han måste då köpa smuggelsprit eller dylikt, ty han kan ju\ninte gärna ge sig in på en restaurant och kosta på sig en måltid endast för att\nfå tilldelning av sprit. Han är nästan stängd på det området. Det är då helt\nnaturligt, när han kommer utomlands, där det är mera fritt och han har större\nmöjligheter, att han då lockas att gå längre på detta område än en annan, men\nskulle vi vara villiga att för den sakens skull ändra förhållandena i vårt eget\nland? Säkerligen inte, ty då skulle vi säga, att visserligen skulle det kanske\ni någon mån avhålla sjömännen från att kasta sig i vidlyftigheter, när de komma\n till utlandet, men å andra sidan skulle vi då skada vårt eget folk ännu\nmera genom att rubba på Brattsystemet. Även denna synpunkt bör tagas med\n1 beräkningen, när vi behandla spörsmål av denna art. Det finns en hel massa\nmed varandra sammanhängande omständigheter, som vi måste ta hänsyn till,\nnär vi försöka bedöma det föreliggande problemet. Jag är inte alls motståndare\n till de åtgärder, som kunna göras för att få sjöfolket att spara sina surt\nförvärvade slantar, men jag tror inte på lämpligheten av att gå på den linje,\n"
