id,type,tag,box,content
"https://betalab.kb.se/prot-1926--ak--13#1-27-cblock_1-block_1",Text,1,"129,248,1510,162","vi i hög grad gått framåt i fråga om kommunernas skuldsättning och ökat\nskattetryck. Därför, herr talman, menar jag, att man skall vara försiktig när\nman helt enkelt bara kräver, att vi nu skola taga bort dessa inskränkande bestämmelser.\n\n"
"https://betalab.kb.se/prot-1926--ak--13#1-27-cblock_1-block_2",Text,1,"128,417,1511,502","Jag skulle så vilja påpeka det inkonsekventa i herr Hages och andras yrkande\n i detta fall. När man nu framkommer med krav på att taga bort dessa\ninskränkningar för den speciella fråga, om vilken reservationen handlar och\nom vilken man vill skriva till Kungl. Maj:t, varför vilja inte herrarna då,\nnär man som herr Hage gör gällande att majoriteten ensam skall bestämma,\ni konsekvensens namn också taga bort alla andra inskränkningar? Är det måhända\n inte meningen att nu försöka att taga bort en del för att sedermera,\nnär man fått riksdagen och andra kammaren att ge sig ut på det sluttande\nplanet, i konsekvensens namn fordra, att nu måste vi väl ändå alla vara med\nom att taga bort bestämmelsen om kvalificerad majoritet även när det är\nfråga om att bevilja anslag till nya ändamål eller behov, eller beviljande av\nanslag, vartill man skall skaffa medel genom upplåning.\n"
"https://betalab.kb.se/prot-1926--ak--13#1-27-cblock_1-block_3",Text,1,"126,920,1511,252","Herr talman, jag ber för min del att få varna för att man i en hastig vändning,\n mycket på grund av rmissmod och misstämning hos åtskilliga av kammarens\n ledamöter därför att det gått dem emot i Stockholm, går med på att\nslopa en bestämmelse, som riksdagen dock efter mogen och grundlig prövning\nhar fastställt med så långt mellanrum som från 1909 till sedermera 1918.\nDet är efter min uppfattning mycket betänkligt.\n"
"https://betalab.kb.se/prot-1926--ak--13#1-27-cblock_3-block_5",Text,1,"126,1377,1511,838","Herr Hage: Herr talman! Endast en kort replik till herr Lindman. Herr\nLindman utgår ifrån, att när man skall bedöma lagstiftningen på detta område,\n skall man avgöra, om det har inträffat något sedan 1918 och 1919. Och\njag utgår ifrån, att även för den borgerliga sidan och även för högern borde\ndet kunna stå klart, att här har verkligen inträffat någonting. Man kunde\nmöjligen, när man 1918 bestämde att det skulle fordras kvalificerad majoritet\n1 vissa frågor, säga, att man inte visste huru de nya valmanskårerna och deras\nrepresentanter skulle förhålla sig inom det kommunala området, om de skulle\nuppträda på ett försiktigt och ansvarskännande sätt, då det gällde ekonomiska\nengagemang för kommunen, eller inte göra det. Men därvidlag kan man nu bestämt\n påstå, att det under dessa år har konstaterats, att de representanter, som\nsläpptes fram av de nya valmanskårerna, ha visat sig uppfylla de fordringar,\nsom kunna ställas på en kommunal representant, att han skall taga tillbörlig\nhänsyn till kommunens ekonomiska förutsättningar. Jag framhöll detta i mitt\nsenaste anförande, och när jag gjorde det, stod herr Olsson i Kullenbergstorp\nmitt framför mig och nickade bifall med huvudet. Sålunda kan man nu\nnästan säga, att jag fick instämmande åtminstone från hela bondeförbundshållet\n i det avseendet. Alltså kan man med bestämdhet säga, att sedan vi nu\nfått denna erfarenhet, finns det, såvitt jag kan förstå, ingen anledning, varför\nvi skulle behålla dessa inskränkande bestämmelser.\n"
"https://betalab.kb.se/prot-1926--ak--13#1-27-cblock_3-block_6",Text,1,"127,2224,1509,252","I övrigt vill jag i denna fråga påpeka, att från socialdemokratiskt håll betraktades\n naturligtvis beslutet av 1918 som en kompromiss. Vi ha aldrig\nnågonsin i princip godkänt det, utan givit det vårt stöd endast för att vinna\ndet mesta möjliga för tillfället. Och den kompromiss, som den gången ingicks,\n ha vi ingen skyldighet, efter alla dessa år och särskilt med hänsyn till\nvad jag förut påpekat, att nu vidbliva.\n"
