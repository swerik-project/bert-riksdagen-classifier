id,type,tag,box,content
"https://betalab.kb.se/prot-1973--100#1-36-cblock_1-block_1",Text,1,"93,104,812,187","hemresemöjligheter eller ej. Ingen har förnekat att det är nödvändigt att\nlösa det problemet, och riksdagen har tidigare vid flera tillfällen uttalat\natt det är en mycket viktig fråga. Särskilt sedan femdagarsveckan inom\nskolsystemet infördes, som medför en längre ledighet, då eleverna kanske\nfår gå vind för våg på främmande ort, är det mycket betydelsefullt att de\nhar bättre möjligheter att hålla kontakt med hemmet.\n"
"https://betalab.kb.se/prot-1973--100#1-36-cblock_1-block_2",Text,1,"92,300,812,121","Men utskottet har här bl. a. anfört att det finns utredningsförslag till\ngrund för ett förslag från Kungl. Maj:t. Jag fattar utskottets skrivning\nsom en beställning till Kungl. Maj:t av ett förslag i denna fråga — så snart\nresurser finns att genomföra åsyftade åtgärder.\n"
"https://betalab.kb.se/prot-1973--100#1-36-cblock_3-block_5",Text,1,"88,626,814,254","Herr talman! Låt mig börja med att säga att det alltid är lika\nintressant att lyssna på socialdemokratiska partiets företrädare när de\ndiskuterar studiemedelsfrågan. Debatten har pågått livligt under de tre\nfyra senaste åren om det nuvarande systemets brister. Varje år kommer\nsocialdemokraterna sina kritiker till mötes en liten bit, men i stort sett är\nde kvar på grundvalarna från 1965. Några direkta, genomgripande\nförändringar i studiemedelssystemet vill socialdemokraterna inte vara\nmed om att göra.\n"
"https://betalab.kb.se/prot-1973--100#1-36-cblock_3-block_6",Text,1,"88,890,814,220","Under flera år var moderata samlingspartiet — ibland tillsammans med\nvpk, det får jag erkänna — det parti som ensamt kritiserade det här\nsystemet. Det är därför glädjande att i dag kunna konstatera att framför\nallt folkpartiet har instämt i de flesta av de krav som vi motionsledes har\nframfört under flera år. Centern har också en väsentligt öppnare attityd\nän föregående år, och det är alldeles uppenbart att det finns en vilja hos\ndessa partier att förändra, och förändra i botten på flera punkter.\n"
"https://betalab.kb.se/prot-1973--100#1-36-cblock_3-block_7",Text,1,"86,1119,812,187","Här har nämnts, att ett av huvudskälen från dåvarande statsrådet\nEdenmans sida — när systemet infördes 1964/65 — var att skapa ett\nsystem som skulle vara så litet betungande ur skuldsättningssynpunkt\nsom möjligt. Man ville framför allt se till att studerande ungdomar från\nlägre socialgrupper, från hem med dålig studietradition, skulle kunna\nstudera vid universitet utan risk för betungande skulder.\n"
"https://betalab.kb.se/prot-1973--100#1-36-cblock_3-block_8",Text,1,"87,1315,811,188","Det här var en fin målsättning, som alla var överens om att verka för —\ndet finner man när man läser utskottsbetänkandet och utskriften av\ndebatterna. Men ingen hade då räknat med en så stark inflationsutveckling\n som den vi haft, framför allt under de senaste fyra fem åren. Och\nmed den starka inflationsutvecklingen har det här systemet kommit att\nbli precis motsatsen till vad som var målsättningen.\n"
"https://betalab.kb.se/prot-1973--100#1-36-cblock_3-block_9",Text,1,"86,1513,810,123","Kritiken har också varit massiv — det tror jag att alla som har följt\ntidningsdebatten är beredda att medge — inom studentkårer, bland lärare\noch i denna kammare. Man har framför allt kritiserat själva grundreglerna\nför skuldsättning och återbetalning.\n"
"https://betalab.kb.se/prot-1973--100#1-36-cblock_3-block_10",Text,1,"86,1646,810,56","Jag har i olika sammanhang — jag skulle kunna citera ur protokollen\nfrån 1971 och 1972 — blivit beskylld både av fröken Sandell och av\n"
