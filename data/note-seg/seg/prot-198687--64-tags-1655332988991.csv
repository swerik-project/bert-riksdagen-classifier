id,type,tag,box,content
"https://betalab.kb.se/prot-198687--64#1-86-cblock_2-block_4",Text,1,"85,409,805,194","Det blir allt tydligare att vi i Sverige inte lever i den bästa av världar vad den\nsociala tryggheten beträffar. I andra länder tror man inte sina öron, när man\nfår höra om våra långa väntetider till viktiga operationer och behandlingar.\nEn stor offentlig sektor är ingen garanti för god vård och vård i rätt tid. När\nlandstingsmonopolet fallerar blir det tvärtom ofta så att bara de rika kan\nskaffa sig erforderlig vård.\n"
"https://betalab.kb.se/prot-198687--64#1-86-cblock_2-block_3",Text,1,"85,274,803,126","Herr talman! Vi har världens hårdaste skattetryck. Men detta har inte\nbidragit till en större trygghet eller en rättvisare fördelning. Tvärtom är det\nfaktiskt så att ju hårdare skattetrycket blir, desto hårdare drabbar det också\nekonomiskt svagare grupper, dels direkt, dels genom att tillväxten förtvinar.\n"
"https://betalab.kb.se/prot-198687--64#1-86-cblock_2-block_5",Text,1,"86,611,805,323","Vårt höga skattetryck har också försvagat de skyddsnät den enskilde själv\nkan stå för. Allt fler saknar i dag en buffert mot ekonomiska påfrestningar.\nAllt fler har fått det svårt att leva på sin lön. Välfärden är också snarast\nojämnare fördelad i Sverige än i länder som Västtyskland, Benelux och\nJapan. Till stor del beror detta på politiska beslut. EFO-gruppen i finansdepartementet\n har visat att stora delar av skattepengarna främst kommer redan\nvälutbildade, välavlönade och väletablerade till godo i form av subventionerad\n verksamhet av olika slag. Likaså gynnar de enorma belopp som betalas ut\ni specialdestinerade statsbidrag främst de rika kommunerna. Men alla måste\nvara med och betala.\n"
"https://betalab.kb.se/prot-198687--64#1-86-cblock_2-block_6",Text,1,"88,948,805,329","För snart halvtannat år sedan utsågs Bengt Lindqvist till biträdande\nsocialminister. Till hans huvuduppgifter skulle höra att ”värna om solidariteten\n med svagare grupper”. Samtidigt som jag önskade Bengt Lindqvist lycka\ntill i hans arbete hoppades jag att detta skulle innebära ett nytänkande från\nsocialdemokraternas sida. Socialdemokratin i Sverige har nämligen alltför\nlänge och på alltför många områden satt solidariteten med de socialistiska\nidealen — inte minst att allt skall ske i det allmännas regi — framför\nsolidariteten med människor. Detta har alltför ofta gått ut just över svagare\ngrupper, begränsat deras valmöjligheter när det gäller boende, vård,\nbarnomsorg och urholkat deras självkänsla och trygghet.\n"
"https://betalab.kb.se/prot-198687--64#1-86-cblock_2-block_7",Text,1,"90,1285,805,294","Barnbidraget har aldrig varit så mycket värt som nu, kunde man läsa i en\ntidning häromveckan. Ja visst! 5 820 kr. per barn ger intryck av en\nimponerande barnvänlighet. Ändå har de flesta barnfamiljer sedan valet\n1982 fått betala sitt s. k. ökade stöd själva genom skattehöjningar, som i regel\nvarit mer än dubbelt så stora som det ökade stödet. Resultatet har inte bara\nblivit ökat bidragsberoende utan även medfört att många föräldrar tvingats\nöka sin arbetstid för att få ekonomin att gå ihop — stick i stäv med strävan efter\nmer tid över för barnen. Det har också gjort det svårare att bo i ett eget hem,\nnågot som vi vet att de allra flesta barnfamiljer drömmer om.\n"
"https://betalab.kb.se/prot-198687--64#1-86-cblock_2-block_8",Text,1,"92,1588,804,126","Många hushåll som betalar tiotusentals kronor i skatt är samtidigt\nberoende av inkomstprövade bostadsbidrag och kanske också socialbidrag.\nDetta medför inte bara orimliga marginaleffekter så att man hamnar i\nfattigdomsfällan. Det tär också på självförtroende och självkänsla. Många\n"
