id,type,tag,box,content
"https://betalab.kb.se/prot-1937--ak--18#1-85-cblock_1-block_1",Text,1,"113,250,1512,759","Ang. luftvärnsmateriel. (Forts.)\nkronor att fördelas på tre år till ett permanent hemortsluftvärn i Göteborg har\nicke funnit någon som helst förståelse hos statsutskottets majoritet. Det har\nnog icke bara varit vi göteborgare och de i trakten av Göteborg boende, som\nvågat hoppas på en annan utgång. På många håll här i landet har man nämligen\n ställt sig ganska förstående till de synpunkter, som förts fram i pressen\noch i den offentliga diskussionen i övrigt. Dessa synpunkter ha otvivelaktigt\nvarit statsutskottet bekanta. Alldeles särskilt torde statsutskottet ha känt till\nen skriftlig framställning, som gjorts till utskottets ordförande av föreningen\nför Göteborgs försvar, vilken förening den 16 februari skriver bland annat följJande:\n »Med hänsyn till Göteborgs betydelse som rikets främsta hamnstad\noch enda storhamn mot västerhavet och även i betraktande av stadens betydelse\n som industriellt och kommersiellt centrum samt ur kommunikationssynpunkt\n måste Göteborgs skyddande mot luftanfall betraktas som en riksangelägenhet\n av största vikt. Stadens betydelse för riket i dess helhet och dess försörjning\n gör det till ett alldeles särskilt krav att statsmakterna tillgodose Göteborgs\n försvar. Stadens skyddande är ett riksintresse och bör såsom sådant\nankomma på staten att tillfredsställande ordna.»\n"
"https://betalab.kb.se/prot-1937--ak--18#1-85-cblock_1-block_2",Text,1,"107,1013,1516,1521","Nu skall kammaren icke tro att denna skrivelse är något speciellt uttryck\nför högerns synpunkter. Bland undertecknarna märkas män av så skiftande\npolitisk inställning som landshövding Malte Jacobsson, professor Torgny Segerstedt\n och riksdagsman Edvard Lithander. Det är väl ingen som tror, att\nde två förstnämnda skulle gå högerns ärenden. De ha emellertid icke tvekat\natt i ett fall som detta göra vad de kunna för att giva stöd åt motionen och bära\nvittnesbörd om, att ett enat Göteborg står bakom densamma, och de tro att\nflertalet av landets befolkning delar denna uppfattning. Att detta icke är en\nenbart högerns angelägenhet bevisas även därav, att motionen undertecknats av\nbondeförbundare från dessa trakter och att folkpartiets representanter från\nGöteborg i denna kammare, herr Tengström, framburit en motion i denna fråga.\nHerr Tengströms motion avviker från den av mig berörda endast rörande det\nantal år, på vilka kostnaderna skola fördelas. Trots detta har utskottet i sitt\neget yrkande icke ens ansett sig böra behöva omnämna det i motionen framkomna\n önskemålet om anskaffande av permanent hemortsluftvärn för Göteborg.\nUtskottet lägger Kungl. Maj:t på hjärtat blott frågan om sådan luftvärnsmateriel,\n som anskaffas på frivillighetens väg. Glädjande nog ha vi i pressen\nkunnat se, att Kungl. Maj:t icke kommit utskottets förhoppningar på skam.\nSedan emellertid utskottet uttalat dessa förhoppningar beträffande Kungl.\nMaj:ts välvilja i fråga om de frivilliga insamlingarna, anser sig utskottet böra\navstyrka de föreliggande motionerna utan att offra en rad eller ett ord på den\nför västkusten och landet brännande frågan om permanent hemortsluftvärn för\nGöteborg. Det vore bedrövligt, om denna utskottets kallsinnighet även skulle\nbli betecknande för riksdagens inställning. Det vore att sätta ner kuraget hos\nde män och kvinnor, som sedan länge arbetat för att i Göteborg väcka intresse\nför och sammanbringa medel till såväl stadens luftskydd som dess luftvärn.\nApropå de två begreppen luftskydd och luftvärn kan jag icke tillbakahålla\nen bekymrad tanke. Det förefaller mig som om luftskyddsidén hade lättare\natt väcka allmänhetens och myndigheternas intresse än frågan om luftvärnet.\nJag vill visst icke säga något, som skulle giva anledning till minskat intresse\nför luftskyddstanken och dess fortväxt, men jag har svårt att fatta det förnuftiga\n i, att man icke i första hand lägger ner arbete och kostnader på luftvärnet.\n Det är väl bättre att en stad har ett så respektingivande luftvärnsartilleri\nsom möjligt, så att en fiende icke vågar besöka staden eller endast vågar\n besöka den på så stor höjd att träffsäkerheten är ringa, än att\nden artilleristiskt oskyddade staden skall ligga och så att säga inbjuda till ett\n"
