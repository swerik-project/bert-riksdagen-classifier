id,type,tag,box,content
"https://betalab.kb.se/prot-1944--ak--17#1-93-cblock_1-block_2",Text,1,"89,321,1536,1398","sökas. Jag har vid flera tillfällen sökt fästa andra kammarens uppmärksamhet\n vid den orimliga tillämpningen av denna lag. Det skedde senast den 30\nnovember förra året, när jag anhöll om kammarens tillstånd att få rikta en\ninterpellation till chefen för socialdepartementet, vilken begäran också av\nkammaren blev bifallen. Jag omtalade i denna interpellation att ett ekonomiskt\nföretag, som utger en daglig tidning, nu under fyra års tid blivit utsatt för\nbrevcensur. Jag skildrade, hur man under den tiden försenat sådan post som\nannonsmanuskript, dödsannonser, annonser om sammanträden med Stockholms\nstadsfullmäktige, fackföreningssammanträden o. s. v., så att de icke kunnat\ninföras i tidningen, därför att man hade icke ens ordnat det så, att det lagligt\n tillåtna brevspionaget utfördes i sådant tempo att annonserna kunde komma\n in i tidningen på sådan tid, att de kunde medföra avsedd verkan för annonsörerna.\n Den interpellationen har icke blivit besvarad trots att andra kammaren\ngav sitt tillstånd till att den fick framställas. Varför? Jag förstår mycket väl\nvarför den icke har blivit besvarad. Jag har här i min hand ett svar från\nkungl. generalpoststyrelsen, undertecknat av generaldirektör Örne på en anmälan\n angående de missförhållanden som jag anmält i min interpellation. I\ndetta svar intygas, att anmärkningarna voro riktiga, men på begäran att få\nen redogörelse över varför man förfarit på sätt, som vi hade skildrat i vår\nanmälan, har generaldirektör Örne svarat, att på grund av gällande bestämmelser\n vore styrelsen hindrad meddela närmare upplysningar rörande utredningens\n resultat. Generaldirektör Örne har rätt. Det är nämligen så att i denna\nlag och dess tillämpningsbestämmelser är bl. a. föreskrivet, att om en posttjänsteman\n meddelar, att en korrespondens är utsatt för spionage i enlighet\nmed vad lagen medger, kan vederbörande posttjänsteman straffas med fängelse.\nGeneraldirektör Örne vill givetvis icke riskera en sådan utgång genom att\n. som svar i sin tjänsteskrivelse ange den verkliga orsaken till det som vi ha\nklagat över. Jag tager antagligen icke fel, om jag förutsätter, att anledningen\ntill att socialministern icke svarat på den interpellation som jag med kammarens\n tillstånd framställt är just den, att om han skulle svara på ett ärligt och\nhederligt sätt, skulle han enligt denna lags föreskrifter på sitt sätt bli jämställd\n med de posttjänstemän, som riskera fängelse, om de vid förfrågan tala\nsanning.\n"
"https://betalab.kb.se/prot-1944--ak--17#1-93-cblock_1-block_3",Text,1,"115,1721,1513,797","Jag vill emellertid fästa uppmärksamheten vid hur vår politiska polis arbetar,\n vilket meningslöst arbete den utför. Tror man verkligen, om man nu är\növertygad om att kommunisterna syssla med saker och ting som ha med\n8 kap. strafflagen att skaffa, att vi i vår korrespondens i fyra års tid skola\nhålla på att förbereda oss för de nattsvarta dåd, om vilka straffbestämmelser\n finnas i 8 kap. strafflagen? I så fall avslöjar man sannerligen, att man\nicke är mogen för den politiska polisens roll. Skulle det bli aktuellt att\nsätta i gång med en revolution, komme vi icke att göra det genom att brevväxla\n på det sätt som den politiska polisen tycks förutsätta. Vet ni, mina\ndamer och herrar, vad det här är för något? Det är en fastställd blankett\nsom en slarver till polis glömt i ett brev sedan han med laglig rätt tjuvläst\ndetsamma. Vad talar nu lagen om vissa tvångsmedel vid krig eller krigsfara\nom? Den talar om att polisen har rätt att censurera brev för att förhindra\nvissa bestämda brott, men den här slarvern har nu lämnat bevis för vad den\npolitiska polisen sysslar med. Han har nämligen av misstag stoppat in i kuvertet\n vad han har antecknat, sedan han läst brevet. Vad är det han har\nantecknat? Jag ber att till riksdagens protokoll få citera såväl formulärets\ntext som skriften: »Nr.... Namn: Storfors K. A K. Adress: Storfors. Till:\nVärmlands Distrikt av S. K. P. Box 102. Karlstad. Avs.-dag a) enl. avs.\n"
