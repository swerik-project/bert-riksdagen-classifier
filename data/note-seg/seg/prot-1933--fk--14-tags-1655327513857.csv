id,type,tag,box,content
"https://betalab.kb.se/prot-1933--fk--14#1-30-cblock_1-block_1",Text,1,"289,226,1518,965","Om upphävande av postmedlens karaktär av bevillningar. (Forts.)\nbeträffande de andra s. k. affärsdrivande verken, intet förändrar däri att\nKungl. Maj:t säger ja, ja och amen till vad vederbörande generaldirektör föreslår.\n Bortsett från att denna efterföljdsgranskning inte heller medför någon\nsom helst ändring i beslutet, måste jag säga, att själva saken, sådan den här\nföreligger — postmedlens omnämnande bland bevillningar — inte blott är en\ngammal sak utan också en sak, som sammanhänger därmed, att postverket\ninte är blott ett affärsdrivande verk. Vi ha en stor benägenhet att låta vår\nuppfattning av de olika verken bestämmas bara av ett ord, ett namn. »Affärsdrivande\n verk», säga vi och tvärt har allt annat försvunnit. Men här föreligger\n den situationen, att postmedlen sedan gammalt haft och fortfarande ha\nbevillnings karaktär. Innebörden härav är, att om man, som herr Björnsson\nuttryckte sig, med vissa avgifter subventionerar andra förvaltningsgrenar\ninom verket, detta sker med riksdagens medgivande, och det förefaller mig,\nsom om man borde låta riksdagen överväga dylika ting. Huruvida i följd\ndärav detsamma även borde gälla rörande andra verk, därom föreligger ingen\nfråga för närvarande, och jag skall inte gå in därpå. Man kan inte slå\nihjäl en bestående rätt genom att säga, att den borde gälla även i andra fall.\nMan kunde ju lika väl taga under övervägande att införa den också på dessa\nområden. I utskottet var doktor David Bergström förra året inne på den linJen,\n att även andra avgifter skulle läggas in under bevillningarna. Men detta\nkan man inte göra utan en ordentlig utredning, och någon sådan har man\nicke nu kunnat erhålla.\n"
"https://betalab.kb.se/prot-1933--fk--14#1-30-cblock_1-block_2",Text,1,"289,1200,1513,292","Till sist vill jag säga — och då kommer jag till det jag egentligen begärde\nordet för — att den omständigheten, att första kammaren förra året fattade\nett visst beslut i denna fråga, inte torde betyda så synnerligen mycket, då\n— om jag inte alldeles missminner mig — kammaren var ganska fåtaligt\nbesatt den gången. Under sådana förhållanden kunna ju de, som då voro\nfrånvarande, nu få tillfälle att taga ställning till frågan, vilket de då inte\ngjorde.\n"
"https://betalab.kb.se/prot-1933--fk--14#1-30-cblock_1-block_3",Text,1,"335,1495,688,40","Jag vidhåller mitt avslagsyrkande.\n"
