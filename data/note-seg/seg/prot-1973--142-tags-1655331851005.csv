id,type,tag,box,content
"https://betalab.kb.se/prot-1973--142#1-35-cblock_5-block_5",Text,1,"337,103,810,123","förslag till åtgärder som blir nödvändiga för att vidmakthålla postverkets\nservicenivå och undvika negativa effekter på postpersonalens tjänsteförhållanden.\n Jag vill också framhålla att det är önskvärt att postverkets\npersonal får utse två ledamöter i Post- och Kreditbankens styrelse.\n"
"https://betalab.kb.se/prot-1973--142#1-35-cblock_5-block_6",Text,1,"338,236,809,56","Herr talman! Med hänsyn till vad jag sist anfört ber jag även att få\nyrka bifall till reservationen 2.\n"
"https://betalab.kb.se/prot-1973--142#1-35-cblock_6-block_8",Text,1,"337,365,809,89","Herr talman! Det kanske efter denna långa berättelse om allt\nfruktansvärt som håller på att drabba fosterlandet just nu kan vara\nanledning att återföra debatten till det som vi egentligen diskuterar.\n"
"https://betalab.kb.se/prot-1973--142#1-35-cblock_6-block_9",Text,1,"334,463,812,248","Vad som föreslås i propositionen 145 är kort uttryckt att postbanken\noch Sveriges kreditbank skall sammanslås till en bank, som kommer att\nkallas PK-banken. Denna bank kommer att få tillgångar på ca 29 miljoner\nkronor och blir därmed den största banken i landet. Denna sammanslagning\n är egentligen bara ett fullföljande av tankar som har funnits ända\nsedan 1969 om att åstadkomma en effektivisering av de två bankernas\nmöjligheter att erbjuda en bättre bankservice, en större kraftfullhet på\nkreditområdet osv.\n"
"https://betalab.kb.se/prot-1973--142#1-35-cblock_6-block_10",Text,1,"336,725,809,218","Den försöksverksamhet som har pågått med ett samarbete utan direkt\nsammanslagning har inte visat sig vara så effektiv. Vad man vill\nåstadkomma är en stor och slagkraftig samhällsägd bank, som i\nkonkurrens med de privatägda bankerna skall erbjuda kreditmarknaden\noch dess kunder bättre förhållanden. Det är detta det är frågan om.\nDärför är detta i mycket stora delar en rent principiell fråga för partierna.\nDen är ideologiskt motiverad.\n"
"https://betalab.kb.se/prot-1973--142#1-35-cblock_6-block_11",Text,1,"336,953,810,286","Jag skall gärna säga att jag kan ha förståelse för herr Hovhammar som\nuttalar sig mot denna sammanslagning. Moderata samlingspartiet uppträdde\n i denna kammare också när det för ett par år sedan gällde\nsammanslagning av Skandinaviska banken och Stockholms enskilda bank.\nDå hade man ingenting att invända mot sammanslagningen. Man ansåg att\nden var riktig för att få en bättre struktur på dessa banker. Det enda man\ndå hade att anmärka på från moderata samlingspartiet var att de\nsamhälleliga representanterna blev för många, så att samhället fick alltför\nstor insyn i den banken.\n"
"https://betalab.kb.se/prot-1973--142#1-35-cblock_6-block_12",Text,1,"337,1249,810,253","Också jag biträdde förslaget om den bankfusionen och anser att den i\nprincip var riktig. Men jag anser även att det, om vi skall ha en sådan stor\noch effektiv bank, också behövs en bank som kan uppträda som\nkonkurrent till den. Herr Hovhammar brukar i andra sammanhang tala så\nlyriskt om behovet av konkurrens och om hur värdefull den är. Mot den\nbakgrunden finns det väl all anledning för de samhällsägda bankerna att\nstärka sin slagkraft för att kunna erbjuda effektiv konkurrens till de stora\nprivatbankerna.\n"
"https://betalab.kb.se/prot-1973--142#1-35-cblock_6-block_13",Text,1,"338,1512,810,187","Herr Hovhammars resonemang kan egentligen sammanfattas så att all\nmaktkoncentration på det privata området är Gudi behaglig. Den är\nriktig, förbättrar effektivitet och slagkraft, och det bör man eftersträva.\nAll maktkoncentration på samhällets sida går ut på att genomföra — som\ndet heter i moderaternas motion — en långtgående statlig direktstyrning,\nett tvång. Jag tycker att den här jämförelsen något haltar, men den är\n"
